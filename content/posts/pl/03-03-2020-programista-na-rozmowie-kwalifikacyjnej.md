---
title: Programista na rozmowie kwalifikacyjnej
creationDate: 03-03-2020 19:48
description: Recenzja książki - Programista na rozmowie kwalifikacyjnej. W poście prezentuję tematy jakie są poruszone w książce.
keywords: programista, rozmowa, kwalifikacyjna
topImageSrc: 'https://s3.eu-central-1.amazonaws.com/jakubgania.io-blog-data/03-03-2020-programista-na-rozmowie-kwalifikacyjnej/top-image.jpg'
topImageAlt: 'Programista na rozmowie kwalifikacyjnej'
index: 20
---

Rozmowy kwalifikacyjne to temat rzeka. Prawdopodobnie większość ludzi miała możliwość odbyć conajmniej jedną taką rozmowę w swoim życiu. Zapewne również każda osoba po rozmowie kwalifikacyjnej miała inne odczucia, ponieważ każdy proces rekrutacyjny różni się od samej rozmowy. Są firmy większe, mniejsze, są polskie oraz zagraniczne.
Różni bywają też rekruterzy (lub ludzie pełniący ich rolę, gdy dana firma nie ma dedykowanego działu HR), z którymi mamy **przyjemność** rozmawiać/dyskutować. W tym poście opowiem trochę o książce, która jest na zdjęciu głównym, czyli
[Programista na rozmowie kwalifikacyjnej](https://helion.pl/ksiazki/programista-na-rozmowie-kwalifikacyjnej-dariusz-kalbarczyk-bartlomiej-naroznik-milosz-pi,prorkw.htm#format/d). Sama książka zainteresowała mnie w sumie z czterech powodów. Pierwszym z nich było to, że jest o rozmowach kwalifikacyjnych, a ponieważ sam szukam pracy od jakiegoś czasu - pomyślałem, że warto przeczytać książkę o takiej tematyce, w celu zdobycia nowej wiedzy. Drugim z powodów było to, że została ona niedawno wydana - koniec 2019 roku. Trzecim natomiast jest to, że poza częścią opowiadającą o samych rozmowach kwalifikacyjnych, jest w niej również część techniczna, gdzie są zgromadzone różne pytania i odpowiedzi odnośne technologii czy zagadnień technicznych (aczkolwiek dużo z zakresu, który bardzo mnie interesuje czyli tematy frontendowe). Czwartym powodem było to, że jednym z autorów jest Pan Dariusz Kalbarczyk, którego kojarzę ze środowiska związanego z JS/Angular, a konkretniej z filmów na Youtube, gdzie były udostępnione jego wystąpienia - co również mnie zaintrygowało. Powyższe czynniki zachęciły mnie do zakupu i przeczytania tej książki i tak też zrobiłem.

![Programista na rozmowie kwalifikacyjnej](https://s3.eu-central-1.amazonaws.com/jakubgania.io-blog-data/03-03-2020-programista-na-rozmowie-kwalifikacyjnej/book-1.jpg)

Kilka zdań o samych autorach :

**[Dariusz Kalbarczyk](https://www.linkedin.com/in/ngkalbarczyk/)**

*"Doświadczony programista, który przeprowadził niezliczoną liczbę rozmów rekrutacyjnych. Od ponad 18 lat związany z rynkiem IT, w szczególności z branżą finansową i telekomunikacyjną. Fan nowych technologii, social mediów, współautor książki AngularJS. Pierwsze kroki(Helion). Regularnie występuje w roli prelegenta na konferencjach programistycznych na całym świecie. Twórca największej w regionie CEE konferencji poświęconej Angular, NG POLAND (ng-poland.pl), oraz jej javascriptowego odpowiednika - JS Poland (js-poland.pl)."*

&nbsp;&nbsp;

**[Bartłomiej Narożnik](https://www.linkedin.com/in/winkiel/)**

*"Od 2006 roku związany z rynkiem IT. Współpracował w największymi firmami w Polsce i Europie. Kilkunastoletnie doświadczenie w programowaniu i udział w wielu rekrutacjach pozwoliły mu zgromadzić pokaźną bazę najciekawszych i najistotniejszych zagadnień rekrutacyjnych. Autor artykułów, prelegent na konferencjach programistycznych. Entuzjasta rozwoju osobistego. Od dwóch lat propaguje zwinne metodyki programowania jako Scrum Master"*

&nbsp;&nbsp;

**[Miłosz Piechocki](https://www.linkedin.com/in/miloszpiechocki/)**

*"Programista specjalizujący się w technologiach frontendowych - doświadczenie zdobywał zarówno w międzynarodowych korporacjach, jak i w startupie z Doliny Krzemowej. Od kilku lat prowadzi bloga programistycznego (codewithstyle.info). Ponadto występuje na międzynarodowych konferencjach programistycznych, udziela się w projektach open source, tworzy kursy video. Od kilku lat regularnie przeprowadza rozmowy kwalifikacyjne."*

&nbsp;&nbsp;

**[Paweł Zdziech](https://www.linkedin.com/in/pawelzdziech/)**

*"Recruiment & Communications Manager w firmie 7N. Od 15 lat w rekrutacji IT, przeprowadził ponad 3 tysiące rozmów rekrutacyjnych. W 7N od ośmiu lat zarządza obszarem rekrutacji i budowaniem wizerunku firmy w społeczności IT. Nauczyciel akademicki (w zakresie employer brandingu) na Uniwersytecie SWPS. Od 2009 roku prowadzi jeden z najstarszych w Polsce blogów poświęconych rekrutacji - "*

&nbsp;&nbsp;

![Programista na rozmowie kwalifikacyjnej](https://s3.eu-central-1.amazonaws.com/jakubgania.io-blog-data/03-03-2020-programista-na-rozmowie-kwalifikacyjnej/book-2.jpg)

*"Wszystkim programistom, którzy zostali niesłusznie odrzuceni na rozmowie rekrutacyjnej."*

Powyższa dedykacja na samym początku książki ... genialna .

Książka składa się z dwóch części. Pierwsza jest ogólnie o całej tematyce związanej z rekrutacją, natomiast druga część jest techniczna. Są tam różnego rodzaju pytania z wielu technologii i do tego mniej lub bardziej rozbudowane odpowiedzi.

Główne tematy poruszone w książce :

![Programista na rozmowie kwalifikacyjnej](https://s3.eu-central-1.amazonaws.com/jakubgania.io-blog-data/03-03-2020-programista-na-rozmowie-kwalifikacyjnej/book-3.jpg)

### Część I

- Po co, jak często i czy w ogóle chodzić na rozmowy rekrutacyjne ?
- Wybór firmy, wybór stanowiska
- CV
- Jak współpracować z rekruterami
- Przygotowanie do rozmowy
- Kluczowe 60 minut
- Łatwe, trudne, głupie - o pytaniach rekrutacyjnych

![Programista na rozmowie kwalifikacyjnej](https://s3.eu-central-1.amazonaws.com/jakubgania.io-blog-data/03-03-2020-programista-na-rozmowie-kwalifikacyjnej/book-4.jpg)

### Część II

- Programowanie obiektowe
- C#
- ASP.NET MVC
- ASP.NET Web API
- Windows Forms
- Windows Presentation Foundation
- Architektura aplikacji
- Bazy danych i SQL
- HTML/CSS
- JavaScript
- EcmaScript 2015+
- TypeScript
- Angular
- React
- Infrastruktura frontendu

Jak widać, część druga - techniczna, jest większa.

![Programista na rozmowie kwalifikacyjnej](https://s3.eu-central-1.amazonaws.com/jakubgania.io-blog-data/03-03-2020-programista-na-rozmowie-kwalifikacyjnej/book-5.jpg)

![Programista na rozmowie kwalifikacyjnej](https://s3.eu-central-1.amazonaws.com/jakubgania.io-blog-data/03-03-2020-programista-na-rozmowie-kwalifikacyjnej/book-6.jpg)

Mój egzemplarz książki niestety był trochę uszkodzony, aczkolwiek była to jedyna sztuka dostępna od ręki w Empiku, więc postanowiłem nie wybrzydzać i zakupiłem z tą drobną wadą, chociaż zawsze zwracam uwagę na to, żeby książka :blue_book: nie była w żaden sposób uszkodzona - najlepiej w stanie idealnym tak jak wyjeżdża z drukarni :D.

Na samym wstępie książki opisane są różne powody dlaczego w ogóle do rozmów rekrutacyjnych dochodzi, skoro przecież jest to tak pewny i pożądany zawód, a rekruterzy i firmy starają się o pracownika? Do tego dochodzi aspekt niedoboru programistów czy ogólnie inżynierów oprogramowania na rynku, co również sugeruje, że programista teoretycznie nie powinien martwić się
o bezrobocie. I tutaj jest zaznaczone, że programiście może być łatwiej na rynku pracy, ale nie oznacza to uniknięcia typowych dla każdego z zawodu przeszkód. Jedną z nich oczywiście są wspomniane rozmowy rekrutacyjne, które od czasu do czasu trzeba będzie odbyć. Mogą one zadecydować o całej karierze. Wśród programistów panuje również konkurencja. Na rynku
dostępnych i używanych technologii jest mnóstwo. Niektóre są bardziej pożądane i lepiej opłacalne, inne zaś są mniej używane. Nie w każdej firmie pracuje się komfortowo, nie wszystkie firmy jednakowo dbają o pracowników. W najlepszych firmach, przykładowo w tych, gdzie pracują najlepsi programiści i gdzie dba się o nich - konkurencja podczas rekrutacji jest spora.
Dlatego warto mieć wiedzę o tym, jak skutecznie przejść przez rozmowę rekrutacyjną. Tak mniej więcej brzmi wstęp który zachęca do lektury.

![justjoin.it - Wrocław](https://s3.eu-central-1.amazonaws.com/jakubgania.io-blog-data/03-03-2020-programista-na-rozmowie-kwalifikacyjnej/justjoin-it-wroclaw.PNG)

[justjoin.it - Wrocław](https://justjoin.it/wroclaw)

Na powyższej grafice oferty pracy z Wrocławia i okolic. Jak widać na obrazku, jednych technologii jest dużo innych zdecydowanie mniej. Oczywiście z te proporcje cały czas są dynamiczne i zróżnicowane ze względu na miasta.

#### Rozdział 1.

W tym rozdziale zostało omówione pytanie "Po co, jak często i czy w ogóle chodzić na rozmowy rekrutacyjne ?" . Jest tu również opisany przypadek, kiedy programiści pracujący wiele lat w jednej firmie, nie przechodzą rozmów kwalifikacyjnych przechodząc do innej firmy, ponieważ dzieje się to w wyniku polecenia przez kogoś, z kim wcześniej pracowali i kto wiedział co potrafią. Jednak zaznaczono, że jest to niezwykle rzadki przypadek w stosunku do całej ilości ludzi zmieniających pracę i rekrutujacych się. Oczywiście na rozmowy rekrutacyjne trzeba chodzić, gdy szuka się nowej pracy lub chce się zmienić obecną. Jest jeszcze sytuacja, w której uczestniczy się w rozmowie rekrutacyjnej dla testu swoich możliwości oraz tego co inna firma może zaoferować. Czasem daje to nowe kontakty i doświadczenie (każda rozmowa to chociaż kawałek nowego doświadczenia). Minusem chodzenia na rozmowwy testowe, z których nic więcej nie wyniknie, jest w pewnym sensie strata czasu, ale co ważniejsze - jest to nie do końca w porządku wobec osób/firm rekrutujących, ponieważ oni zakładają otwartość na zmiany, przeznaczają na to również sporo czasu. Jeśli końcowo to wszystko ma być przepalone tylko na testy, to nie jest to dobra praktyka.

*"Otwartość, szczerość i uczciwość zostanią docenione."*

Żródłami wielu ofert pracy mogą być również portale, takie jak: LinkedIn lub GoldenLine. Na tych portalach można umieścić bardzo dużo informacji o swoim doświadczeniu zaowodowym, które potem są widoczone dla rekruterów. Sam osobiście kilkukrotnie dostałem taką ofertę na LinkedInie. Poza samą możliwością otrzymania propozycji od rekrutera, są również standardowe oferty pracy z różnych branż (chociaż nie posiadam profilu na GoldenLine przypuszczam, że jest bardzo podobnie).

Pojawia się również pytanie: "Jak często chodzić na rozmowy ?". Oczywiście to zależy od sytuacji w jakiej się znajdujemy. Kiedy aktywnie szuka się pracy, to powinno się chodzić tak często jak to konieczne, aby coś odpowiedniego znaleźć. W przypadku pilnego poszukiwania pracy warto rozważyć kilka rekrutacji równolegle, co również zazwyczaj ma miejsce. Należy być też przy tym szczerym i uczciwym, czyli informować daną frimą że bierze się udział w innych rozmowach/procesach rerkutacyjnych (często rónież takie pytanie pada na rozmowie). W wyniku aplikowania na kilka stanowisk w firmach, może dojść do sytuacji, w której pracodawca X będzie chciał nas zatrudnić, natomiast pracodawca Y da odpowiedź za 2-3 dni.

Omówione jest również zjawisko udawania odejścia - by "wrócić". Są pracownicy (nie tylko programiści), którzy traktują uczestniczenie w rekrutacjach jako sposób na wynegocjowanie lepszych warunków finansowych u obecnego pracodawcy. Często te osoby nie chwalą się w obecnej firmie o odbywaniu swoich rozmów rekrutacyjnych. Robią to dopiero, gdy otrzymają konkretną ofertę - z lepszymi warunkami niż w obecnym miejscu pracy. Wtedy udają się do aktualnego szefa i przedstawiają sytuację, posługując się argumentem otrzymanej oferty. Próbują otrzymać awans lub podwyżkę w aktualnej firmie. Należy zaznaczyć, że takie postępowanie nie zawsze jest planowane od początku z premedytacją.
Jednak takie podejście nie zawsze będzie dobre. Poprzez fikcyjny zamiar odejścia, można popsuć swoją opinię także w firmie, do której się aplikowało. Pracodwaca może to również odebrać jako niepokojący sygnał o danej osobie. Zawsze warto spróbować na początek iść i porozmawiać z pracodawcą/szefem.

*"Skoczkowie"*

"Skoczek" - w terminologii rekrutacyjnej, ale i w slangu biznesowym najprościej opisując, to osoba, która często zmienia pracę. Różne są motywy "skakania". Niektórzy programiści mają przesadnie wygórowane, nierealistyczne oczekiwania co do miejsc, w których mogliby pracować. Niektórzy oczekują najnowszych technologii, zawsze najbardziej efektywnych metod prowadzenia projektów, najlepszych praktyk w wytwarzaniu kodu, zawsze kompetentnych menadżerów i kolegów w zespołach. Ale potem jest grupa ludzi, która z różnych powodów nie sprawdza się w kolejnych firmach z powodu: niedostatku umiejętności technicznych czy interpersonalnych. Z czasem (zwykle krótkim), firmy żegnają się z nimi, bo tacy pracownicy odchodzą sami. Zbyt częste zmiany pracy oczywiście zapalają tzw. lampki ostrzegawcze. Zazwyczaj każda zmiana pracy wiąże się z awansem finansowym. W tym kontekście wydaje się, że zmieniający często pracę programiści, muszą być krezusami oraz im częściej się ją zmienia - tym więcej się zarabia. Co jednak ciekawe w kontekście wspomnianego skakania w książce, opisane zostały dwa przeprowadzone badania, które dotyczyły wynagrodzeń. Badania dotyczyły wynagrodzeń osób, które dłuższy czas spędzają w danej firmie oraz osób, które kilkukrotnie zmieniały pracodawcę.

Pierwsze przytoczone w książce badania zostały przeprowadzone na dużą skalę, w długim czasie i na wielu próbach. 8-letnia analiza dokonana przez hiszpańską profesor HR Monikę Hamori, która obserwowała zmiany wynagrodzeń i karierę u 1001 osób z poziomu CEO oraz 14 000 osób z poziomów niższych. Wykazała, że ci którzy w swoich firmach spędzali więcej czasu, awansowali częściej i szybciej niż ci, którzy w swych poczynianiach zawodowych postawili na częste zmiany pracodawców.

Natomiast drugie przytoczone badanie, to analiza w Silicon Valley grupy 50 000 programistów. Badania wykonała profesor Kathryn Shaw ze swoim zespołem ze Stanford Business School. Cała analiza wykazała, że osoby które w swojej karierze zawodowej związali się conajmniej raz na przynajmniej pięć lat z tym samym pracodawcą, średnio rocznie otrzymywali 8% podwyżyki, pozostali zaś 5%.

#### Rozdział 2.

W drugim rozdziale mowa jest o wyborze firmy oraz stanowiska. Na początkowej drodze kariery, wyborem firmy będzie kierował przypadek. Natomiast wraz ze stażem sami będziemy przeglądać różnorodne firmy albo one będą zgłaszać się do nas. Pierwszą kwestią jaka się pojawia, to wybór między firmą Polską a zagraniczną. Będą się one różnić przede wszystkim
zarobkami. Na wyższe wynagrodzenie można liczyć w firmach z kapitałem zagranicznym. Potwierdzają to praktycznie wszystkie przeprowadzone badania wynagrodzeń. Przeprowadzane one przez firmy Sedlak & Sedlak corocznie wykazały, że firmy polskie płacą mniej swoim pracownikom, niż firmy zagraniczne o około 40%. W branżach IT i telekomunikacji różnice te są jeszcze większe i sięgają nawet 50 - 60%.

*"Być może z czasem, kiedy nasz kraj będzie - oby - ekonomicznie i pod względem kultury zarządzania zbliżał się do krajów Zachodu, również polskie firmy w wynagrodzeniu zbliżą się do tych z kapitałem zagranicznym."*

Jako następne różnice wymienione są następująco : kultura organizacyjna oraz język obcy. Inaczej wygląda zarządzanie w firmie polskiej i inaczej w zagranicznej (np. pomiędzy amerykańskimi a europejskimi i jeszcze większe pomiędzy jednymi i drugimi a azjatyckimi). Natomiast w firmach zagranicznych - co naturalne zazwyczaj, że trzeba posługiwać się językiem angielskim lub niemieckim albo kilkoma na raz. Brak umiejętności języka angielskiego znacznie utrudnia rozwój kariery. Z własnych obserwacji widzę i na pewno część osób czytających tego posta również to wie, że obecnie nawet 15-20 osobowe polskie firmy działają głównie z klientami zagranicznymi i tam ten język też się przyda lub będzie w ogóle niezbędny.

Następny aspekt jaki należy wziąć pod uwagę to wielkość firmy, ponieważ ten parametr będzie definiował jak będzie wyglądała codzinna praca i rzeczywistość. Każda ma swoje wady i zalety. Duże firmy działają i zmieniają się wolniej, ponieważ są bardzo rozbudowane strukturalnie. Wystęuje tam więcej biurokracji. W dużej firmie ścieżka kariery może być dokładnie zaplanowana. Ntomiast w małej może być chaotycznie z różnymi kwestiami oraz przede wszystkim z zakresem obowiązków, który prawdopdobnie nie będzie od a do z określony, a będzie się dynamicznie zmieniał w razie określonych potrzeb na obecny czas. Może tak być, ale nie musi. Warto zazanczyć, że jest spore grono osób, które nie wyobrażają sobie pracować w typowej korporacji i takie osoby będą w miarę możliwości szukać mniejszych firm, gdzie poczują się lepiej. Zaś dla innych osób ważne jest to, że duża firma zazwyczaj zepewnia większą stabliność.

Jeszcze inne kwestie poruszone w tym rozdziale to :

- firma informatyczna czy nieinformatyczna
- nowa na rynku lub już z historią
- jaka technologia, jaka warstwa
- etat czy kontrakt

#### Rozdział 3.

*"Istnieją badania, mówiące o tym, że przeciętny czas, jaki poświęca rekruter na lekturę jednego CV, to sześć sekund."*

Rozdział trzeci czyli CV. Oczywiście rodział ten opowiada o tym, jak ważne jest dobre CV i w ogóle co sensownego w nim umieścić, jak je optymalnie zaprojektować, co do niego wpisać, a co lepiej uniknąć. W tym rodziale poza wszystkimi radami dotyczącymi konstrukcji CV zaintrygowało opisanie takiego zagadnienia jak "przedwcześnie ogłaszana śmierć CV". Chodzi o to, że jakby CV miało przestać istnieć w obecnej formie jaką znamy. Twierdzenie takie uwarunkowane jest tym, że w erze, kiedy każdy ma portal na LinkedIn, gdzie są różne informacje o danej osobie, CV nie są już potrzebne - stają się nic nie dającym kolejnym dokumentem. Następnie firmy technologiczne, które tworzą produkty pomagające weryfikować kompetencje techniczne programistów wyznają, że w CV może znajdować się deklaracja wiedzy, która nie do końca w rzeczywistości ma miejsce. Odnośnie tego całego tematu jestem o tyle zaskoczony, że nie spotkałem się w sumie nigdzie z teoriami, czy opiniami, które przepowiadałyby koniec ery CV. Jednak w rozdziale dalej wszystko jest opisane odnośnie wyżej wymienionych zarzutów. Na LinkedInie, czy innym tego typu portalu nigdy nie będzie zarejestrowana każda osoba jaka istnieje, do tego nie każdy ma aktualny profil itd.

Natomiast jeżeli chodzi już o konstrukcję samego CV to są na początku wymienione cechy dobrego CV takie jak :

**Kompletność** - czyli zawarcie w nim wszystkich koniecznych czy też pożądanych w procesie aplikowania informacji. 

**Komunikatywność** - czyli napisanie CV tak, aby osoba czytająca mogła wszystko bez problemu zrozumieć. Nie za długie i nieskomplikowane zdania. Znaczenie ma również tutaj opisanie swojego doświadczenia i kompetencji w poszczególnych technologiach. Warto na początku CV dodać sekcję **Profil**, w której można napisać kilka zdań podsumowania zawodowego, które mogą ułatwić pracę rekruterowi..

**Przejrzystość** - czyli sprawienie, by czytelnik dokumentu szybko potrafił określić, w której części CV są poszczególne elementy takie jak : Dane kontaktowe, Doświadczenie, Wykształcenie, Kompetencje, Certyfikaty. Następnie ważne jest, by każda sekcja była czytelna, by prezentowała odpowiednio dane.

**Zwięzłość** - czyli należy się postarać, aby CV nie było zbyt długie, rozległe, na wiele stron. Należy zachować kompromis pomiędzy kompletnością, a zawarciem wszystkich koniecznych informacji.

**Otwieralność** - czyli wykorzystanie powszechnie używanego formatu. Bezpieczną opcją jest stosowanie plików w formatach .pdf lub .doc (chyba .pdf jest najbardziej popularny w moim odczuciu). Ta cecha nie jest tak oczywista jak mogłaby się wydawać, ponieważ autor opisujący ten fragment zaznacza, że w swojej karierze spotkał się z przeróżnymi rozszerzeniami, łącznie z plikami .EXE .

Następnie do końca rodziału opisane są przydatne i zbędne elementy w CV oraz jak napisać CV w sytuacji gdy nie ma się czym go wypełnić w wystarczjącej ilości. Z takim problemem spotykają się zazwyczaj osoby z małym stażem lub rozpoczynające karierę.

#### Rozdział 4.

Czyli jak współpracować z rekruterami.

*"Może być Twoim największym sprzymierzeńcem w drodze do wymarzonego stanowiska, może też być główną blokadą, czasem wręcz na dobre uniemożliwiającą dostanie się do danej firmy."*

W tym rodziale można przeczytać na samym początku o rodzajach rekruterów, ponieważ można tutaj wyróżnić rekruterów zewnętrznych i wewnętrznych. Różnica jest taka, że pierwsi często mają w nazwie swojego stanowiska słowo "konsultant" i nie rekrutują dla firmy, w której pracują, tylko dla innych firm, dla których są klientami. Rekruterzy zewnętrzni rekrutują zazwyczaj dla więcej niż jednego przedsiębiorstwa jednocześnie. Wynagradzani są głównie za pozyskanie wybranego kandydata. Im więcej kandydatów zostanie zatrudnionych, tym więcej mogą zarobić. Oczywiście negatywnym skutkiem jest ilościowe podejście, co za tym idzie może odbić się to na jakości pracowników. Niska jakość pracy w stosunku do kandydata najczęściej objawia się tym, że nie jest on informowany o stanowisku na jakie jego kandydatura została zgłoszona, ale również niewiele wie o statusie swojej rekrutacji w firmie docelowej, a czasem w ogóle nie dowiaduje się o wyniku rekrutacji (ostatnio miałem dokładnie tak opisaną sytuację). Zaletą rekruterów zewnętrznych może być to, że z racji pracy dla kilku firm jednocześnie mogą dysponować większą ilością ofert na różne stanowiska.

Rekruter IT powinien mieć następujące cechy takie jak:

- wiedza o tym jakie są współczesne technologie (języki programowania, frameworki, narzędzia developerskie) i jakie powiązania są między nimi
- znajomość głównych ról, jakie odgrywają osoby zaangażowane w projekt informatyczny (programista, tester, architekt, analityk, project manager, Scrum master)
- znajomość terminologii związanej z projektem IT oraz oragnizacją pracy programistów (np. Scrum, code review, środowisko produkcyjne itd.)

Dzięki takiej wiedzy rekruter, ktróy zapozna się z naszym profilem np. na LinkedIn będzie potrafił oszacować czy widzi profil odpowiedniej osoby. Natomiast naprawdę dobry rekruter będzie dodadkowo w stanie np. rozpoznać, czy programista stosuje dobre proktyki developerskie albo czy jest ich świadomy lub będzie w stanie stwierdzić czy dany kandydat jest na bieżąco z nowymi technologiami.

Następne cechy dobrego rekrutera to :

- wysoki standard komunikacji
- dotrzymywanie słowa i terminów
- daną na czas - o ile to możliwe - pełną, zawierającą uzasadnienie decyzji. informacją o wyniku rekrutacji

*"Rekruter zostawiający swego kandydata bez żadnej informacji po spotkaniu rekrutacyjnym zasługuje na przynajmniej czasowe bezrobocie, by samemu pozmagać się z takimi jak on rekruterami"*

Powyższy cytat to 100% prawda. Sam osobiście byłem na wielu rozmowach, gdzie na koniec mówiono mi w oczy, że dostanę odpowiedź np. do tygodnia czasu. Oczywiście odpowiedzi nigdy nie było, nawet głupiego maila. Ale również trafiłem na rekruterów (z dużych firm), którzy informowali kompletnie o całym procesie rekrutacyjnym i byli naprawdę bardzo przyjaźni i komunikatywni nawet jeśli musieli mnie poinformować o negatywnym wyniku rekrutacji.

Kandydat oczywiście też może pomóc rekruterowi w całym procesie zatrudniania. Należy być wobec rekrutera szczerym i poinformować go o innych prowadzonych rekrutacjach, co może pomóc mu skoordynować jego rekrutację. Warto być terminowym i przewidywalnym, dobrze skomunikowanym w przypadku telefonów, czy wiadomości emailowych.

Za co można trafić na czarną listę u rekrutera ? Jest w książce wymienionych i opisanych kilka przypadków. Ja tutaj przedstawię tylko trzy, z którymi spotkałem się w różnych opowiadaniach w świecie rzeczywistym :

- skrajnie nieuprzejme, aroganckie, a nawet chamskie zaprezentowanie się na rozmowie rekrutacyjnej
- niezjawienie się na rozmowie rekrutacyjnej - bez uprzedzenia, bez podania uzasadnienia nieobecności
- wyraźne i bezdyskusyjne kłamstwo w CV dotyczące zawartych w nim faktów

#### Rozdział 5.

Przygotowanie do rozmowy. Rodział piąty jest bardzo krótki, w jego skład wchodzą zaledwie cztery strony. Jest tutaj początkowo omówiona sytuacja - jak zachować się przy pierwszej rozmowie telefonicznej, podczas której rekruter może już wyciągnąć pewne wnioski o osobie, z którą rozmawia. Oczywiście tak jak w każdym przypadku, należy starać się sensownie odpowiadać na postawione pytania. Bardzo ważne jest również jakie warunki będą do rozmowy, ponieważ może być tak, że kandydat, do którego dzwoni rekruter nie ma kompletnie odpowiedniej sytuacji do prowadzenia dialogu. Następną kwestią poruszoną w tym rodziale jest reasearch na temat firmy, do której aplikujemy. Należy przed rozmową i właściwie przed zaaplikowaniem (ale wiemy jak to bywa) zrobić rozeznanie i zobaczyć, jakie informacje są dostępne w sieci o miejscu, gdzie chcemy się dostać lub gdzie lada dzień pójdziemy na rozmowę. Można w ten sposób często znaleźć dużo ciekawych i przydatnych infromacji. Z drugiej strony z własnego doświadczenia już wiem, że wszelkie portale z opiniami są zazwyczaj takim miejscem, gdzie pojawiają się kompletnie skrajne opinie i ciężko coś z nich wywnioskować. Spotkałem się z wieloma osobami, które zalecają raczej patrzeć na tego typu rozwiązania z przymróżeniem oka. Po research firmy warto zrobić research na ... swój temat ! Można zobaczyć od czasu do czasu jakie informacje o nas samych posiada sieć. Następnie w celu jeszcze lepszego opanowania wszystkich informacji i w celu zachowania spójności, powinno przeczytać się CV, które zostało wysłane do danej firmy oraz jeszcze raz przestudiować opis stanowiska i wszelkie wymagania jakie są wypisane w ogłoszeniu. Już na takim etapie mogą pojawić się jakieś pytania do zadania na rozmowie.

#### Rozdział 6.

Tytuł rozdziału szóstego to - kluczowe 60 minut. Pierwsza sprawa to wygląd, ocena wizualna następuje w głowie każdego człowieka już po kilku sekundach, więc nie można zaniedbać tego asepktu. Czasami w mailu ze szczegółami dotyczącymi rozmowy rekrutacyjniej, dopisane jest, że nie jest narzucony dress code, jednak rozmowa to sytuacja, gdzie należy się odpowiednio zaprezentować i na pewno lepiej jest wyglądać bardziej schludnie, czysto i poważnie, niż jakoś luźno czy po prostu nieodpowiednio do danej sytuacji.

**"Rekrutacyjny savoir-vivre"**

Poza takimi elementarnymi sprawami jak punktualne dotarcie na rozmowę oraz wyciszenie telefonu, autor wymienia jeszcze kilka dobrych praktyk z obszaru etykiety spotkania rekrutacyjnego. Jest to m.in. :

- mocny uścisk dłoni
- odpowiednia postawa
- uśmiech, bycie uprzejmym
- czysta przestrzeń przed Tobą
- brak spoufalania się
- nieprzerywanie rozmówcy

By dobrze porozumieć i dogadać się z rekruterem należy mówić precyzyjnie, zrozumiale i wyczerpująco na zadane pytania. Należy je dobrze rozumieć, aby potrafić dobrze i poprawnie odpowiedzieć. Precyzja nie idzie w parze wraz z nadmiernym rozgadywaniem się. Gdy rekruter np. prosi o krótkie przedstawienie, czyli kilka zdań o sobie, to wtedy mówimy tak, żeby nie tworzyć chociażby pięciominutowego opowiadania. Wiadomo, każdy rozumie o co chodzi, jednak muszę przyznać, że sam czasami zamiast dwóch zdań powiem cztery, także moim zdaniem nie zawsze jest łatwo zachować takie standardy. Jako następną kwestię autor również podaje - zrozumiałość. Zrozumiałość jako komponent dobrej komunikacji. Można to osiągnąć poprzez unikanie języka nadmiernie sformalizowanego, książkowego czy akademickiego. Ograniczenie używania zbyt rozbudowanych zdań, czy nadmierne wykorzystanie wyszukanych terminów. Tutaj znowu dochodzą badania, które potwierdzają, że używanie długich zdań i książkowych wyrazów nie powoduje, że brzmimy "mądrzej" czy bardziej inteligentnie. W książce jest również podany przypis, gdzie można zweryfikować samemu całe badania.

*"To być może niesprawiedliwe, że czasami te 60 minut rozmowy rekuratycjnej decyduje o karierze programisty w większym stopniu niż dziesiątki, setki i tysiące godzin, jakie spędza on w ciągy tygodni, miesięcy i lat nad swoim kodem."*

W tym podrozdziale wymioniona jest jeszcze kompletność. Chodzi o to, by odpowiadać w pełni wyczerpująco. Jednak czasami odpowiadając na jakieś pytanie dodaje się jeszcze kilkukrotnie inne informacje, żeby dopowiedzieć wszystko i przez to można stracić np. sens wypowiedzi, lub może ona stać się nieprecyzyjna. Zawsze trzeba postarać się znaleźć "złoty środek" na swoje wypowiedzi, by zachowały kompletność i precyzyjność. Czyż to nie sztuka tak wybalansować parametry rozmowy, by była ona uznana za dobrą ? :D.

Autor wymienia jeszcze tutaj kilka przykładów, w jaki sposób nie warto zwracać się do rekrutera lub jakich sformułowań lepiej nie używać, ponieważ mogą zostać negatywnie odebrane. Są to m.in :

- "Ta informacja jest przecież w CV"
- "Dziwne pytanie"
- "Już mówiłem przecież, że..."
- "Nie lubię tego pytania"

W książce znajduje się kompleksowe wyjaśnienie, dlaczego może być niekorzystna każda z tych wypowiedzi.

Rozmowa rekutacyjna, to jak sama nazwa wskazuje rozmowa - czyli dialog między dwoma lub więcej osobami. Dlatego poza częścią, gdzie to rekruter zadaje nam różnorodne pytania, to kandydaci następnie powinni mieć szereg pytań odnośnie swojego przyszłego stanowiska oraz obowiązków, jakie będą musieli wykonywać. Przypuszczam, że większość osób czytających tego posta wie, że niedopuszczalną sytuacją jest, kiedy kandydat nie ma w ogóle jakichkolwiek pytań do rekrutera. Brak pytań ze strony kandydata może świadczyć o kilku rzeczach :

- jest w ogóle niezainteresowany zmianą pracy, a rozmowę traktuje jako test
- jest tak zdesperowany, by otrzymać dane stanowisko, że jest w stanie zaakaceptować każdą ofertę
- ma tak małe pojęcie o tym, czym miałby się zajmować, że trudno mu sformułować jakieś pytanie
- jego generalne podejście do życia i pracy to "wszystko mi jedno"

To o co powinien spytać kandydat na rozmowie, a o co lepiej nie ?

Pytać należy o wszelkie kwestie związane z firmą i przyszłą pracą, jednak również należy mieć na uwadze, że pytania przez rekruterów czy jeszcze innych rozmówców zostaną ocenione i zinterpertowane. Autor zaznacza, że mogą one mieć większe znaczenie niż odpowiedzi, których się udzieli na zadane wcześniej pytania. Dla przykładu, jeśli będą zadawane same pytania o benefity i elastyczny czas pracy, to będzie to kolejna rzecz odebrana w negatywny sposób. Warto pytać o wszelkie sprawy, które po prostu są ważne dla kandydata, lecz w przypadku pytań bardziej nieoczywistych, czy związanych z jeszcze innymi kwestiami, warto wyjaśnić rekruterowi skąd takie pytanie się bierze, na jakiej podstawie.

referencje

#### Rozdział 7.

Łatwe, trudne, głupie. Rozdział o pytaniach rekrutacyjnych.

Czasami są sensowne, a czasami mniej sensowne. Po prostu bardzo różne padają pytania na rozmowach rekrutacyjnych w celu 'zbadania' danego kandydata. Sam nieraz na rozmowie rekrutacyjnej spotkałem się z dziwnym w moim odczuciu pytaniem, dlatego już wiem, że idąc na jakąkolwiek rozmowę, należy założyć, że zazwyczaj prędzej czy później padnie pytanie wprowadzające w zdziwienie. Jako pierwsze, autor wymienia tutaj pytanie o motywację. Rekruterzy zazwyczaj chcą poznać przyczynę zmiany pracy, a po wypowiedzi od danego kandydata mogą się dowiedzieć nie tylko dlaczego, ale z samego sposobu opowiadania potrafią wydedukować dla siebie cenne wnioski o osobie. Dodatkowo rekruter może zadać pytanie takie jak :

- Dlaczego chce pan/pani zmienić pracę ?
- Dlaczego zaaplikował pan/pani akurat do naszej firmy ?
- Co podoba się panu/pani na tym konkretynm stanowisku ?

To są tylko trzy przykładowe, a w samej książce jest ich podanych więcej, a w rzeczywistości pewnie mogą być ich dziesiątki dowolnie sformułowanych o podobnym wydźwięku. Ja również się spotkałem z podobnymi pytaniami na wielu rozmowach. Natomiast jako najczęstsze powody zmiany pracy wymieniane są m.in. :

- stagnacja projektowa i technologiczna
- chęć zwiększenia liczby zadań programistycznych i ogólnie obowiązków do zrealizowania
- źle zarządzany projekt
- finanse
- chęć pracy w konkretnej technologii
- chęć zmiany niekorzystnej lokalizacji obecnej pracy
- przyjście za kolegą, który niedawno zatrudnił się w danym miejscu i jest bardzo zadowolony

Oczywiście to też tylko kilka przykładów podanych w książce, są one jeszcze opisane i wyjaśnione co autor miał na myśli. W całych tych pytaniach i odpowiedziach kolejny raz ważną sprawą jest szczerość i spójność. Rekruterzy starają się ocenić wiarygodność kandydata i wszystko co zostaje powiedziane. Oni skrupulatnie "kodują w głowie" lub zapisują i wyciągaję swoje wnioski. Natępne pytania jakie mogą się pojawić to pytania o słabe i mocne strony, pytania o plany zawodowe, pytania o finanse.

### Podsumowanie

Książka jest bardzo ciekawa i to co jest napisane w tym poście to zaledwie drobny ułamek wszystkiego co się w niej znajduje. Jest tam sporo treści. To wiedza zbierana od lat przez osoby, które miały bardzo dużo styczności z procesami rekrutacyjnymi. Moim zdaniem zdecydowanie warto ją przeczytać, żeby stać się lepszą o kolejny stopień, bardziej świadomą osobą.

W całym powyższym opisie książki, użyłem kilkukrotnie sformułowania, że coś zapewne już jest dla potencjalnego czytelnika tego posta naturalne albo ogólnie znane, a jednak potem powstają takie książki jak ta, ponieważ autorzy latami mają doczynienia z ludźmi, którzy cały czas powtarzają różne błędy - od tych najbardziej podstawowywch po jakieś ekstremalne :O ...
Dla mnie jest to kolejna książka, która musi być za jakiś czas ponownie przeczytana ze względu na część o rekrutacjach. Można ją również regularnie studiować ze względu na sekcję techniczną, która może być przydatna przed kolejną rozmową rekrutacyjną. Bardzo przydał mi się już rozdział o Angularze, który przeczytałem wieczorem przed niedawną rozmową.
Zaskoczyłem się pozytywnie, ponieważ pierwsze cztery pytania na rozmowie praktycznie pokrywały się z tymi w książce ! Co do samej części nietechnicznej to uważam, że zawsze ktoś może pomyśleć, że ma dużą wiedzę z obszaru rekrutacji (jako kandydat) i panuje nad rozmowami rekutacyjnymi - i tak w zasadzie może być, ale jednak podczas czytania takiej książki zawsze można sobie coś jeszcze wartościowego przypomnieć, albo uzmysłowić jakieś poprawne lub niestosowne zachowanie. Rozmowa to zazwyczaj stres, różne emocje, duże wytężenie dla ciała i umysłu, to 110% procent swoich możliwości intelektualnych uaktywnionych w danym czasie. To pewnego rodzaju batalia, gdzie trzeba być przygotowanym na różne niespodziewane pytania i sytuacje. Przypuszczam, że każdy ma swój bagaż doświadczeń związany z rozmowami i jedne wspomnienia będą lepsze, inne gorsze. Tak samo jest z rekruterami lub osobami pełniącymi ich rolę. Jedni są naprawdę profesjonali i rozmowa z nimi jest wręcz ciekawym doświadczeniem, inni natomiast potrafią spowodować traumę u potencjalnego kandydata ... Jednak rekruterzy i osoby aplikujące do firm to ludzie i trzeba się wzajemnie szanować i wspólnie osiągnąć cel, jakim jest poznanie się, poznanie swoich wymagań i możliwości.
