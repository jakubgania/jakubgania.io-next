---
title: Apple Mac Pro && Pro Display XDR
creationDate: 13-12-2019 02:00
description: 'Osobiście nie mam i nigdy nie miałem żadnego urządzenia z logo Apple, jednak zawsze obserwuję wszelkie nowości związane ze sprzętem, ekosystemem i softwarem, który wypuszcza lub prezentuje Apple na różnych konferencjach co jakiś czas.'
keywords: apple
thumbnail: 'https://s3.eu-central-1.amazonaws.com/jakubgania.io-blog-data/13-12-2019-apple-mac-pro-%26%26-pro-display-xdr/thumbnail.png'
topImageSrc: 'https://s3.eu-central-1.amazonaws.com/jakubgania.io-blog-data/13-12-2019-apple-mac-pro-%26%26-pro-display-xdr/top-image.png'
topImageAlt: 'Apple Mac Pro && Pro Display XDR'
index: 13
---

Osobiście nie mam i nigdy nie miałem żadnego urządzenia z logo Apple, jednak
zawsze obserwuję wszelkie nowości związane ze sprzętem, ekosystemem i softwarem,
który wypuszcza lub prezentuje Apple na różnych konferencjach co jakiś czas.

10 grudnia Apple w końcu udostępniło do sprzedaży zapowiedziany już kilka miesięcy
temu na [WWDC 2019](https://developer.apple.com/wwdc19/) komputer stacjonarny
[Mac Pro](https://www.apple.com/pl/mac-pro/) oraz nowy monitor
[Pro Display XDR](https://www.apple.com/pl/pro-display-xdr/).

@[youtube](https://www.youtube.com/watch?v=wl4Hg23RQHQ&t=173s)

@[youtube](https://www.youtube.com/watch?v=psL_5RIBqnY)

Oczywiście w przypadku Apple ceny nie są niskie. Od kilku dni w sieci
na prawie każdym portalu technologicznym pojawia się wpis o najdroższej
konfiguracji Maca Pro, która przebija kwotę 250 000 złotych (nie, po tej kwocie
nie dam wykrzykników ;d).

![Apple Mac Pro](https://s3.eu-central-1.amazonaws.com/jakubgania.io-blog-data/13-12-2019-apple-mac-pro-%26%26-pro-display-xdr/mac-pro-1.jpg)

### 250 000 zł - ale dlaczego ?

No właśnie, co zawiera konfiguracja w tej kwocie ? Parametry są konkretne,
a końcową kwotę winduje: procesor, RAM, i karty graficzne. Warto nadmienić,
że samej pamięci operacyjnej można mieć w najnowszym Macu 1,5 TB i koszt tego
to 120 000 tysięcy złotych. Jest to pamięć typu ECC, czyli z korekcją błędów - co
ma przekładać się na bardziej stabilne funkcjonowanie, podczas długotrwałego działania
systemu.

Parametry najmocniejszej konfiguracji :

- 28-rdzeniowy procesor Intel Xeon W 2,5 GHz, Turbo Boost do 4,4 GHz
- 1,5 TB (12x128 GB) pamięci DDR4 ECC
- Dwa procesory Radeon Pro Vega || Duo, każdy z 2x32 GB pamięci HBM2
- 4 TB pamięci masowej SSD
- Karta Apple Afterburner
- Szkielet na kółkach wykonanych ze stali nierdzewnej

Afterburner - to specjalna karta z modułem FPGA, czyli programowalną macierzą
bramek zawierającą ponad milion komórek logicznych. To przekłada się na
możliwość przetwarzania 6,3 miliarda pikseli na sekundę. Dużo ? Mało ?
Apple podaje na stronie, że karta jest w stanie przetwarzać, np. do 23 strumieni
wideo 4K ProRes RAW przy częstotliwości 30kl/s. Ogólnie cały ten układ
ma za zadanie odciążać procesor.

W konfiguratorze można zobaczyć, że wkrótce będzie dostępne 8 TB pamięci, więc cena
ostateczna i tak podskoczy jeszcze o kilka tysięcy złotych w przypadku wymaksowanej
wersji.

Na [stronie](https://www.apple.com/pl/shop/buy-mac/mac-pro) można zobaczyć
jeszcze, że wkrótce również będzie dostępna wersja do montażu w szafie serwerowej.
Obecnie tylko widać, że cena będzie startować od 30 499 zł. 


### konfiguracja bazowa - 27 999 zł

Parametry bazowej konfiguracji :

- 8 - rdzeniowy procesor Intel Xeon W 3.5 GHz, Turbo Boost do 4,0 GHz
- 32 GB (4x8 GB) pamięci DDR4 ECC
- Radeon Pro 580X z 8 GB pamięci DDR5
- 256 GB pamięci masowej SSD
- Szkielet na nóżkach wykonany ze stali nierdzewnej

Ta konfiguracja już chyba nie jest aż tak imponująca, tymbardziej biorąc pod
uwagę cenę. Blisko 28k zł za 8 rdzeni, 32 GB pamięci i do tego wszystkiego
dysk 256 GB ?! Petarda ... Cóż, dziwne biorąc pod uwagę, że nawet najnowsze
Macbooki 16 calowe mają na starcie minimum 512 GB w wersji 6 rdzeniowej
lub 1TB w wersji 8 rdzeniowej. Wygląda to trochę lepiej. Uważam, że skoro
najnowsza skrzynka Apple jest targetowana pod specjalistów czy do osób bardziej
zaawansowanych, to powinno być tam minimum na starcie 1 TB dysku. I jestem
przekonany, że znajdzie się grupa osób które stwierdzą, że w cenie konfiguracji
podstawowej tak naprawdę powinno być tam te 4 TB SSD, które obecnie są maksimum.

![Apple Mac Pro](https://s3.eu-central-1.amazonaws.com/jakubgania.io-blog-data/13-12-2019-apple-mac-pro-%26%26-pro-display-xdr/mac-pro-2.jpg)

### Pro Display XDR (Extreme Dynamic Range)

![Apple Pro Display XDR](https://s3.eu-central-1.amazonaws.com/jakubgania.io-blog-data/13-12-2019-apple-mac-pro-%26%26-pro-display-xdr/apple-pro-display-xdr.jpg)

Czyli wyświetlacz Retina 6K.
W przypadku monitora robi wrażenie cena i również parametry.

Parametry techniczne :

- przekątna: 32 cale
- rodzaj matrycy: IPS LCD z technologią Oxide TFT
- rozdzielczość: 6061 na 3384 (20,4 miliona pikseli) / 218 pikseli na cal
- proporcje: 16:9
- janość: 1000 nitów jasność utrzymywanej (na całym ekranie), 1600 nitów jasności szczytowej
- kontrast: 1 000 000:1
- kolory: szeroka gama kolorów P3, 10-bitowa głębia odzwierciedlająca 1,073 miliarada
kolorów
- jasność SDR - 500 nitów

Więcej informacji o [danych technicznych](https://www.apple.com/pl/pro-display-xdr/specs/)

![Apple Pro Display XDR - Gif](https://s3.eu-central-1.amazonaws.com/jakubgania.io-blog-data/13-12-2019-apple-mac-pro-%26%26-pro-display-xdr/apple-pro-display-xdr-animation.gif)

Cena samego monitora zależna jest od wybranej wersji szkła, czyli powłoki monitora.

- szkło standardowe: 23 999 zł
- szkło nanostrukturalne: 27 999 zł

Szkło nanostrukturalne jest po prostu matowe i powinno bardziej rozpraszać
światło padające na monitor.

![Apple Mac Pro](https://s3.eu-central-1.amazonaws.com/jakubgania.io-blog-data/13-12-2019-apple-mac-pro-%26%26-pro-display-xdr/mac-pro-3.jpg)

Monitor można przymocować za pomocą uchwytu VESA dostępnego za 999 zł lub można
dokupić podstawkę ...

### Pro Stand

To następny bardzo kontrowersyjny element dostępny wraz z premierą monitora.
Dlaczego ? Bo to Apple. No i co ? No i to że cena, a co innego ?
W tym przypadku mowa o podstawce kosztującej - 4799 zł w Polsce. W Ameryce jest to
kwota 999 dolarów.

Czyli zakładając kupno 3 monitorów, kwota za same podstawki kształtowałaby się
na poziomie ~ 14 400 zł.

![3x Apple Pro Display XDR](https://s3.eu-central-1.amazonaws.com/jakubgania.io-blog-data/13-12-2019-apple-mac-pro-%26%26-pro-display-xdr/3x-apple-pro-display-xdr.jpg)

Również podoba mi się design podstawki, jest świetny.

### Youtube

Na Youtubie pojawiło się dużo materiałów, gdzie jest pokazany unboxing i testy
nowych sprzętów Apple, warto zobaczyć m.in. 

@[youtube](https://www.youtube.com/watch?v=DOPswcaSsu8)

@[youtube](https://www.youtube.com/watch?v=TqjwSNRDrO8)

@[youtube](https://www.youtube.com/watch?v=CUFB8xVJ9iM)

### Dune Pro

Warto jeszcze wspomnieć o projekcie [Dune Pro](https://www.dunecase.com/).
Jest to zbiórka crowdfundingowa, która odbyła się na platformie [Indiegogo](https://www.indiegogo.com/).
Miała na celu uzbieranie kwoty 50 000 tysięcy dolarów i wypuszczenie - ~~kopii~~,
obudowy o bardzo podobnym wyglądzie jak ta z nowego Maca Pro. Zbiórka nastomiast
zakończyła się kwotą przekraczającą 500 000 tysięcy dolarów. To chyba pokazuje
tylko skalę zainteresowania design'em wprowadzonym przez Apple.

Oczywiście nie jest to ~~kopia~~ rekonstrukcja 1:1. Jest wiele elementów, które
się różnią od ryginału. Można w tej obudowie złożyć normalny komputer.

[Wszystkie parametry](https://www.indiegogo.com/projects/dune-pro-pc-case#/) można
zobaczyć na stronie. W styczniu 2020 ma nastąpić światowa wysyłka już z normalnej
produkcji.

### Tarka

Tak, tarka do tarcia. Takie porównania pojawiły się po konferencji WWDC, gdzie
zapowiedziano sprzęt i pokazano pierwszy raz. Obudowa nowego Maca po prostu
przypomina kuchenną tarkę :D.

![Apple Pro Display XDR](https://s3.eu-central-1.amazonaws.com/jakubgania.io-blog-data/13-12-2019-apple-mac-pro-%26%26-pro-display-xdr/apple-ikea-grater.webp)

Trzeba przyznać, że coś w tym jest. Mi osobiście bardzo podoba się design nowej
obudowy i monitorów. Jest po prostu niesamowity :). Tak samo zresztą jak w
przypadku innych produtków Apple, wygląd jest bardzo ciekawy, estetyczny
i nowoczesny. Ja to tak odbieram.

### Mac Pro vs PC

Ogólnie pojawia się jeszcze kwestia ceny i konfiguracji w kontekście komputerów
klasycznych. Myślę, że poniższy obrazek doskonale przedstawia sytuację.

![Mac Pro vs PC](https://s3.eu-central-1.amazonaws.com/jakubgania.io-blog-data/13-12-2019-apple-mac-pro-%26%26-pro-display-xdr/apple-vs-pc.jpg)

A co właściwie można złożyć do kwoty 28 000 zł ? Zobaczmy. Będzie to propozycja
według mojego uznania i wszelkich fanaberii - bez jakiegokolwiek cięcia czy
optymalizacji kosztów.

- [Procesor - 32 rdzenie](https://www.x-kom.pl/p/528315-procesor-amd-threadripper-amd-ryzen-threadripper-3970x.html)
- [Płyta główna](https://www.x-kom.pl/p/530345-plyta-glowna-socket-strx4-asus-rog-strix-trx40-e-gaming.html)
- [RAM 128 GB (4 zestawy x 2 moduły po 16 GB)](https://www.x-kom.pl/p/510849-pamiec-ram-ddr4-hyperx-32gb-3000mhz-fury-cl15-2x16gb.html)
- [Grafika - 4352 rdzenie / 11 GB DDR6](https://www.x-kom.pl/p/457595-karta-graficzna-nvidia-asus-geforce-rtx-2080-ti-rog-strix-oc-11gb-gddr6.html)
- [2 TB pamięci masowej](https://www.x-kom.pl/p/477781-dysk-ssd-samsung-2tb-m2-pcie-nvme-970-evo-plus.html)
- [Zasilacz - 1200W](https://www.x-kom.pl/p/253116-zasilacz-do-komputera-be-quiet-dark-power-pro-p11-1200w-80-plus-platinum.html)
- [Obudowa](https://www.x-kom.pl/p/314513-obudowa-do-komputera-be-quiet-dark-base-900-czarna.html)
- [Chłodzenie wodne](https://www.x-kom.pl/p/427317-chlodzenie-procesora-nzxt-kraken-x72-rgb-3x120mm.html)
- [System operacyjny](https://www.x-kom.pl/p/248985-system-operacyjny-microsoft-windows-10-pro-pl-64bit-oem-dvd.html)

Razem wychodzi około 27 034 złotych. Główne różnice w takiej konfiguracji to:

- 32 rdzenie | 8 rdzeni
- 128 GB RAM | 32 GB RAM
- 2 TB dysk | 256 GB dysk
- topowy model Nvidii | Radeon Pro 580X 8 GB

I co ? Właściwie nic. Można robić takie zestawienia, że w tej samej cenie jest
więcej wszystkiego, albo że za 10 000 zł będą takie parametry jak za 28 000 zł itp.

Jednak potem dochodzi kwestia systemów operacyjnych. Windows vs MacOS. I to jest
zazwyczaj kwestia, której nie da się przeskoczyć i ominąć. To dwa różne światy.
Inne systemy, inne działenie, inne oprogramowanie, inna filozofia. Działanie
komputerów Apple wolniejszych ze specyfikacji na papierze, często w rzeczywistości
jest zgoła odmienne od konstrukcji pozornie mocniejszych opartych o inne OSy i
podzespoły.

Dlaczego ?

Apple do granic możliwości optymalizuje swoją platformę, swój software, który
działa na niewielkiej liczbie urządzeń w przeciwieństwie do Windowsa, który działa
na kompletnie przeróżnych konfiguracjach sprzętowych.

### Kto to kupi ?

Głównymi odbiorcami/klientami w przypadku takich sprzętów nie są 'zwyczajni ludzie'.
Są to firmy, które robią specjalistyczne rzeczy, lub które używają specjalistycznego
oprogramowania, które jest dostosowane pod Maca. Są to przedsiębiorstwa, dla których
cena takiego sprzętu to nic nadzwyczajnego. Zresztą warto zobaczyć na ceny innych
producentów np. monitorów referencyjnych. Są podobne i nawet wielokrotnie wyższe.
To jest sprzęt do użycia specjalistycznego, gdzie wszystko kosztuje "astronomiczne
pieniądze" i zazwyczaj zwraca się z nawiązką w niedługiej perspektywie czasowej.

Swoją drogą, ceny Macbooka szesnastocalowego nawet 'dopasionego', przy cenie nowej
stacji są jakieś takie 'niskie' :D.

### Inne portale

Tak jak napisałem wcześniej, pojawił się cały szereg artykułów na ten teamt.
Oto kilka z nich :

- [dobreprogramy.pl](https://www.dobreprogramy.pl/Apple-Przetrzyj-oczy-brzmi-polskie-haslo-reklamowe-Pro-Display-XDR.-Przecieram-i-nie-wierze,News,105219.html)
- [purepc.pl](https://www.purepc.pl/zestawy_komputerowe/mac_pro_w_najlepszej_konfiguracji_kosztuje_tyle_co_luksusowe_auto)
- [pclab.pl](https://pclab.pl/news82752.html)
- [benchmark.pl](http://www.benchmark.pl/aktualnosci/apple-mac-pro-2019-komputer-dostepny-w-sprzedazy-cena-i-specyfika.html)

### Źródła i materiały

- [https://www.apple.com/pl/](https://www.apple.com/pl/)
- [https://www.apple.com/](https://www.apple.com/)
- [https://www.apple.com/newsroom/](https://www.apple.com/newsroom/)
- [https://antyweb.pl/mac-pro-tarka-do-sera/](https://antyweb.pl/mac-pro-tarka-do-sera/)
- [https://joemonster.org/mg/show/231183](https://joemonster.org/mg/show/231183)
- [https://www.macworld.com/article/3399997/mac-pro-2019-best-features.html](https://www.macworld.com/article/3399997/mac-pro-2019-best-features.html)
- [https://www.computerworld.com/article/3487438/apple-s-pro-display-xdr-sets-the-bar-for-pro-displays.html](https://www.computerworld.com/article/3487438/apple-s-pro-display-xdr-sets-the-bar-for-pro-displays.html)

