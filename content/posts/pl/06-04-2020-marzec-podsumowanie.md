---
title: 'Marzec - podsumowanie'
creationDate: 06-04-2020 23:40
description: W marcu napisałem cztery nowe posty oraz pewną część czasu siedziałem nad projektami. Ogarnąłem trochę Githuba oraz zacząłem czytać nową książkę.
keywords: marzec, podsumowanie, blog, post, rekrutacja, meetup, github
thumbnail: 'https://s3.eu-central-1.amazonaws.com/jakubgania.io-blog-data/06-04-2020-marzec-podsumowanie/thumbnail.jpg'
topImageSrc: 'https://s3.eu-central-1.amazonaws.com/jakubgania.io-blog-data/06-04-2020-marzec-podsumowanie/top-image.jpg'
imageDescription: Zdjęcie - wykonanie własne
topImageAlt: 'art'
index: 25
---

W marcu napisałem następujące posty :

- [Programista na rozmowie kwalifikacyjnej](/post/03-03-2020-programista-na-rozmowie-kwalifikacyjnej)
- [Meetup ng-wroclaw #33](/post/11-03-2020-meetup-ng-wroclaw-33)
- [Luty - podsumowanie](/post/27-03-2020-luty-podsumowanie)
- [Informacje o nadchodzącym frameworku Vue.js 3](/post/29-03-2020-informacje-o-nadchodzacym-frameworku-vuejs-3)

Jeden o książce, jeden o meetupie, kolejny z podsumowaniem miesiąca poprzedniego i jeszcze związany z 
nachodzącym frameworkiem Vue.js w wersji 3 - takie podsumowanie dostępnych w sieci informacji.

Trochę sobie uprościłem tworzenie postów, ogólnie swój workflow, przez skonfigurowanie rozszerzenia o
nazwie [SFTP](https://marketplace.visualstudio.com/items?itemName=liximomo.sftp). Nie wiem dlaczego, ale
tak jak już miałem okazję używać tego narzędzia do synchronizacji kodu między środowiskiem lokalnym
a serwerem, tak nie przyszło mi do głowy, żeby to samo zrobić w przypadku folderu z postami... No ale
tak to bywa, że nie zawsze od początku stosuje się najbardziej optymalne rozwiązania.

Ogólnie trochę mnie ostatnio wzięło na egzystencjalne przemyślenia odnośnie mojej drobnej twórczości w
ramach bloga oraz tego, co bym chciał z tym dalej robić, a może bardziej o co poszerzyć, ponieważ bloga jako
takiego cały czas chcę utrzymywać i tworzyć. Ale właśnie pojawiła się w mojej głowie taka myśl odnośnie
'czegoś więcej'. Normalnie kiedyś o czymś takim nie pomyślałbym, ale minęło kilka mieisęcy odkąd
piszę te posty, wiedza w jakiś sposób też rośnie i powstają różne pomysły w głowie. Brzmi tajemniczo ale
za kroki w tym kierunku, czyli kierunku wielkich zmian - wezmę się po napisaniu pracy magisterskiej.
Wtedy na czysto zacznę realizować plan wielkich zmian i na pewno opiszę to tutaj. To tyle odnośnie
tematów filozoficznych :D.

Na zajęciech ze studiów podyplomowych przerabiałem chmurę IBM a następnie GCP. Różni dostawcy usług
chmurowych nieco odmiennie realizują różne spektrum swoich usług. Każdy z nich miewa również swoje
specyficzne problemy od czasu do czasu.

Jeżeli chodzi o programowanie to sporo większych i mniejszyh poprawek w kodzie wprowadziłem do strony.

Zrobiłem sobie dla treningu i nauki projekt prostego czatu czasu rzeczywistego w oparciu o node.js
i sockety. Dało mi to lepsze zrozumienie działania bilbioteki socket.io . Obecnie jest to w głównej
mierze kod z tutoriala, na którym bazowałem, ale sam kod będę jeszcze przerabiał.

Link do repozytorium - [realtime-chat-app](https://github.com/jakubgania/realtime-chat-app)

![real time chat app](https://s3.eu-central-1.amazonaws.com/jakubgania.io-blog-data/06-04-2020-marzec-podsumowanie/real-time-chat-1.PNG)

![real time chat app](https://s3.eu-central-1.amazonaws.com/jakubgania.io-blog-data/06-04-2020-marzec-podsumowanie/real-time-chat-2.PNG)

Na githubie też spędziłem chwilę czasu, ponieważ w końcu wziąłem i ogarnąłem część repozytoriów.
Ogranąłem w takim sensie, że albo dodałem opisy o co chodzi w danym repo - dodałem tagi, albo jeśli
się dało to dany projekt uruchamiałem w oparciu o mechanizm github pages. Odkąd ogarnąłem ostatnio
jak to działa, staram się to wykorzystywać jak tylko się da :D . Chociaż chyba i tak największe wrażenie
na mnie zrobiło to, że po wgraniu wraz ze zbudowanym projektem pliku CNAME z nazwą domeny, github automatycznie
ustawia daną nazwę i nie trzeba tego ręcznie przełączać. Oczywiście na początku tego nie wiedziałem i
irytowało mnie to, że jednak trzeba po deploy znowu ręcznie jeszcze nastawiać domenę. Ale potem, jak
to zwykle bywa, przez przypadek zobaczyłem, że da się to zrealizować właśnie z wykorzystaniem pliku CNAME
automatycznie i była duża ekscytacja. Niby pierdoła ale łaaaał ;d.

![Github pinned repositories](https://s3.eu-central-1.amazonaws.com/jakubgania.io-blog-data/06-04-2020-marzec-podsumowanie/github-pinned.PNG)

Ale pomimo porządków i tak w wolnej chwili będę musiał jeszcze poogarniać.

Poza tym, zrobiłem jeszcze zadanie rekrutacyjne. Było ciekawe, ponieważ w całej specyfikacji jednym z
wymagań było to, żeby wszystko było napisane w czystym javascript bez żadnych bibliotek, czy frameworków.
Dlatego można było przez chwilę porobić coś innego poza swoimi głównymi projektami obecnie realizowanymi.
W feedbacku dostałem informację, że zadanie jest w porządku, więc tym bardziej się ucieszyłem.

Na LinkedIn jakiś czas temu zobaczyłem bardzo ciekawy projekt, który stworzył Pan [Albert](https://www.linkedin.com/in/albertpalka/).
Jest to narzędzie agregujące dane z kilku portali z ogłoszeniami pracy dla programistów. Projekt
dodatkowo został odpalony w chmurze. Bardzo mnie to zaciekawiło, ponieważ miałem zamiar zrobić coś
wręcz identycznego. Cały projekt został udostępniony na githubie.

Link do repozytorium - [joinit-project](https://github.com/albertpalka/joinit-project)
  
W ogóle w samym marcu był cały szereg mega ciekawych meetupów, na które planowałem iść. Jednak i do nas
dotarł w końcu wirus i wszystko zostało wstrzymane łącznie z meetupami, które zostały
praktycznie wszystkie odwołane momentalnie.

- ng-wroclaw #33
- serverless

Z meetupa ng-wroclaw zrobiłem cały post, który już wyżej wymieniłem. Natomiast o meetupie z serverless
też planowałem zrobić niewielki wpis, ale przez to wszystko co zaczęło się dziać, w końcu do tego się
nie zabrałem. Samo spotkanie oczywiście było bardzo ciekawe. Chociaż na nim dało się już zobaczyć
efekty związane ze zbliżającym się wirusem - tak przypuszczam na 99%, że to o ten efekt chodzi, ponieważ
frekwencja była bardzo mała w stosunku do chyba blisko 60 zapisanych osób na meetupa. Końcowo było 12 - 15
jeżeli dobrze pamiętam. 20 kwietnia miało odbyć się dziesiąte spotkanie, w ramach którego były planowane
krótkie prezentacje bazujące na fakapach z życia i realnych projektów. Było również podane ogłoszenie,
w związku z poszukiwaniem prelegentów na maj i czerwiec. Cóż, przypuszczam, że przez dłuższy czas na pewno
wszelkie sprawy z meetupami i same meetupy nie będą w jakikolwiek sposób realizowane :( :O . W końcu
cały świat obecnie przechodzi potężny kryzys.

![Serverless #9 Wrocław Meetup](https://s3.eu-central-1.amazonaws.com/jakubgania.io-blog-data/06-04-2020-marzec-podsumowanie/serverless-1.jpg)

Jednak co do tematów na meetupie. Pierwszy to - jak napisać i po co custom runntime? Czyli co, jak, po co,
kiedy, dlaczego - na takie pytania były odpowiedzi w tej prezentacji.

![Serverless #9 Wrocław Meetup](https://s3.eu-central-1.amazonaws.com/jakubgania.io-blog-data/06-04-2020-marzec-podsumowanie/serverless-2.jpg)

![Serverless #9 Wrocław Meetup](https://s3.eu-central-1.amazonaws.com/jakubgania.io-blog-data/06-04-2020-marzec-podsumowanie/serverless-3.jpg)

![Serverless #9 Wrocław Meetup](https://s3.eu-central-1.amazonaws.com/jakubgania.io-blog-data/06-04-2020-marzec-podsumowanie/serverless-4.jpg)

Na spotkaniu były również dostępne naklejki, a właściwie cała góra naklejek i to bardzo różnych i ciekawych :D.
Kilkoma się poczęstowałem.

![Serverless #9 Wrocław Meetup - naklejki](https://s3.eu-central-1.amazonaws.com/jakubgania.io-blog-data/06-04-2020-marzec-podsumowanie/stickers.jpeg)

23 marca oglądałem jeszcze ciekawy webinar również z tematyki serverless. Cały temat brzmiał następująco :
Przeglądarka WWW w Lambdzie - jak użyć serverless do webscrapingu. Był prowadzany również przez Pawła
Zubkiewicza, który również prowadził jedną z prezentacji na meetupie serverless #9.

![Jak użyć serverless do webscrapingu ?](https://s3.eu-central-1.amazonaws.com/jakubgania.io-blog-data/06-04-2020-marzec-podsumowanie/webinar.jpg)

Jeśli chodzi o książki to zacząłem czytać nową, jakiś czas temu kupioną - Platforma Node.js Przewodnik
webdevelopera. Książka ogólnie o node i ekosystemie js oraz jest w niej realizowany większy projekt,
który jest rozbity na różne rozdziały i każdy omawia dany zakres wiedzy. 

Na początku marca, gdy jeszcze wszystko normalnie funkcjonowało, kupiłem  magazyn Programista
na luty/marzec, ponieważ w tym numerze jest dla mnie szczególnie ciekawy temat - Nie samym Angularem i
Reactem frontend żyje. W tym artykule są rozważania odnośnie współczesnych framworków i w ogóle rozwiązań
po stronie frontendu. Pozostałe tematy są też bardzo ciekawe, ponieważ jest o rozwiązaniu podobnym o OpenCV, jest
artykuł o tym jak stworzyć własną kryptowalutę i jest również klasyfikacja obrazów z TensorFlow.

![programista 1/2020 (88)](https://s3.eu-central-1.amazonaws.com/jakubgania.io-blog-data/06-04-2020-marzec-podsumowanie/programista.jpg)

Na koniec ciekawostka. Założyłem kanał na Youtube ! :D . Na samym kanale jeszcze nic ciekawego nie ma,
jednak z czasem będę dodawał jakieś filmiki powiązane z programowaniem, czy IT. Nie będę raczej tworzył
mega produkcji ale myślę, że od czasu do czasu wykorzystam taką możliwość, czyli udostępnienie jakiegoś
filmu.

Link do kanału - [jakubgania software](https://www.youtube.com/channel/UCpRXjQ_FgRfAqP6uIsA7UEQ)

A poniżej dodaję link do pierwszego filmiku jaki wgrałem na przełamanie lodów i dla testu.

@[youtube](https://www.youtube.com/watch?v=for1ayFZD5g)

<iframe src="https://www.youtube.com/embed/for1ayFZD5g" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
