---
title: UXUI Design Zoptymalizowany - Manual Book
datetime: 15-02-2020 18:04
description: UXUI Design Zoptymalizowany - NIETYLKO DLA DESIGNERÓW
keywords: ux, ui, uxui, design
topImageSrc: 'https://s3.eu-central-1.amazonaws.com/jakubgania.io-blog-data/15-02-2020-uxui-design-zoptymalizowany/top-image.jpg'
topImageAlt: 'UXUI Design Zoptymalizowany Manual Book - Chris Badura'
index: 18
---

Od początku Nowego Roku mam wiele obowiązków ale mimo to staram się realizować noworoczne postanowienie o regularnym czytaniu książek, aby nieustannie poszerzać swoją wiedzę. Jedną z takich książek jest UXUI Design Zoptymalizowany, której autorem jest [Chris Badura](https://www.linkedin.com/in/chrisbadura/).
Wydawnictwo to Helion. Książkę dostałem w prezencie i nie jest ona typowo o programowaniu, a designie. Jest to obszar, w którym się nie specjalizuję, jednak chciałem trochę o tym poczytać i rozjaśnić tematykę. Jednak tworząc część frontendową aplikacji ma się styczność
z szeroko pojętym designem, wyglądem i całą reprezentacją wizualną. Zaprojektowanie dobrych przepływów i interakcji jakie potem będzie miał użytkownik w danym systemie - to nie lada wyzwanie. Są różne szkoły, różne podejścia, różne narzędzia - po prostu tak jak w każdej dziedzinie
(tak mi się wydaje) nie ma tego jednego idealnego rozwiązania. Są obserwacje, badania, eksperymenty i dobieranie odpowiednich zachowań do danych wymagań. Czasem okazuje się, kiedy chcemy wyjść poza to, że coś ma kolor i jakiś kształt np. kwadratowy czy prostokątny to mamy
do czynienia z dużą ilością informacji obfitującymi w wiele pojęć.

![UXUI Design Zoptymalizowany Manual Book - Chris Badura](https://s3.eu-central-1.amazonaws.com/jakubgania.io-blog-data/15-02-2020-uxui-design-zoptymalizowany/book-1.jpg)

[UXUI Design Zoptymalizowany - Manual Book](https://helion.pl/ksiazki/uxui-design-zoptymalizowany-manual-book-chris-badura,dezopm.htm#format/d)

Książka ma łącznie 336 stron. Jak na książkę traktującą o UXUI jest oczywiście ładna. Okładka i grafiki w środku są kolorowe, a czcionka którą jest napisana to [Quicksand](https://fonts.google.com/specimen/Quicksand) więc odbiór wizualny jest bardzo pozytywny.

![UXUI Design Zoptymalizowany Manual Book - Chris Badura](https://s3.eu-central-1.amazonaws.com/jakubgania.io-blog-data/15-02-2020-uxui-design-zoptymalizowany/book-2.jpg)

&nbsp;&nbsp;

*"Celem tej książki, napisanej w formie podręcznika do UXUI Designu, jest przekrojowe poruszenie podstawowych i najważniejszych zagadnień w tym temacie. Wiedza i umiejętności, jakie zgromadziłem na przestrzeni ponad dwudziestu lat praktyki, pozwoliły mi dokonać optymalizacji procesu projektowego. Procesu którego zadaniem jest dostarczenie efektywnych projektów realizujących potrzeby odbiorcy i uwzględniających wymagania biznesowe"*
  
&nbsp;&nbsp;

Poza wstępem i trzema pierwszymi rozdziałami, książka jest podzielona na dwie główne sekcje, w których są tematycznie ułożone rozdziały.

W książce są poruszone takie kwestie jak m.in. :

- Od UX do UI
- UX vs UI
- User Experince Design
- Arkusze obserwacji
- Persony
- Mapy empatii
- User Journey Maps
- Heurystyki Nielsena
- Prototypowanie i walidacja
- Papier Prototyping
- Analiza danych
- User Interface Design
- Grid System
- Responsive Web Design - RWD
- Adaptive Web Design - AWD
- Graphical User Interface - GUI
- Google Material Design
- Apple Human Interface Design
- Microsoft System Fluent Design
- App Design
- Web Design
- Wearable Design
- Atomic Design
- Typografia
- Modale i Wizardy
- Przydatna terminologia UXUI

Nie jest to kompletny spis treści. Zagadnień jest sporo, w każdym rodziale jest wszystko opisane w ciekawy sposób. Autor w wielu kwestiach 'zwraca się' do czytelnika. W wielu kwestiach również motywuje ! Zawarł on wiele przykładów na zasadzie jakiejś analogii.
Bardzo przyjemnie czytało mi się tą książkę i ze względu na to, że jest fajnie zaprojektowana - mam tutaj na myśli czcionkę. Cała tematyka była dla mnie ciekawa i na pewno dała mi szerszy pogląd na kwestie UX i UI. Myślę, że za niedługi czas do niej powrócę.

![UXUI Design Zoptymalizowany Manual Book - Chris Badura](https://s3.eu-central-1.amazonaws.com/jakubgania.io-blog-data/15-02-2020-uxui-design-zoptymalizowany/book-3.jpg)

Działy i tematy, które szczególnie mi się podobały to :

#### UX vs UI

Czyli dogłębne wyjaśnienie co, jak, dlaczego, co różni te pojęcia oraz skąd to się w ogóle wzięło.

#### Heurystyki Nielsena

Czyli dziesięć pryncypi zdefiniowanych przez Jakoba Nielsena, jednego z najbardziej uznanych i znanych specjalistów w dziedzinie użyteczności. Jest to dobry punkt wyjściowy do zagadnień związanych z User Experience. Heurstyki te były definiowane w latach
dziewiędziesiątych, zatem na przestrzeni czasu i zmian ich waga w niektórych przypadkach przestała być aż tak znacząca.

Chodzi o takie zasady jak :

- Widoczność statusu systemu
- Dopasuj system do świata rzeczywistego
- Kontrola użytkownika i wolność
- Spójność i standardy
- Zapobieganie błędom
- Rozpozaninie zamiast odwołania
- Elastyczność i wydajność użytkownika
- Estetyczny i minimalistyczny design
- Pomóż użytkownikom rozpoznać, zdiagnozować i naprawić błędy
- Pomoc i dokumentacja

Oczywiście każda zasada jest opisana i zilustrowana w książce.

&nbsp;&nbsp;

*"Ani UX nie obejdzie się bez UI, ani UI bez UX-a. Światy te przenikają się wzajemnie na niezliczonych ilościach Touch Pointów."*

&nbsp;&nbsp;

#### Adaptive Web Design - AWD

Z tym pojęciem wcześniej się nie spotkałem, jednak wiedziałem w czym rzecz, natomiast nie znałem określenia na to. W każdym razie interfejsy adaptacyjne to takie, które ukrywają zbędne z perspektywy sposobu życia elementy interfejsu czy contentu. Przy takim podejściu
użytkownik zawsze powinien mieć możliwość dotarcia do tych treści czy funkcji za pomocą jednego tapnięcia. Do zastosowania tego podejścia należy mieć bardzo dobrze zbadaną grupę odbiorców i zdefiniowane wymagania.

#### Google Material Design && Apple Human Interface Design && Microsoft System Fluent Design

Zestawienie podejść do projektowania interfesjów trzech potężnych firm technologicznych. Każda z nich podchodzi do tego w inny sposób.

#### Wearable Design

Czyli 'urządzenia ubieralne' to zegarki sportowe, bransoletki, słuchawki czy okulary i inne tego typu rzeczy, które zawierają w sobie jakiś rodzaj komputera. Autor tutaj opisując całą idee zaznacza, że osoba która wyspecjalizuje się w tworzeniu interfejsów
dla tego typu urządzeń w przyszłości może być bardzo pożądanym fachowcem.

#### Atomic Design

Omówienie idei projektowania złożonych struktur od najmniejszcyh komponentów - czyli elementów, które są porównane do atomów. One tworzą coraz bardziej skomplikowane
komponenty - jak formularze czy po prostu elementy widoków. Do zalet takiego podejścia można zaliczyć reużywalność oraz łatwiejsze wprowadzanie zmian, ponieważ zmiana
danego elementu w jakiś sposób, zmieni go we wszystkich miejscach gdzie występuje. Pociąga to za sobą również tworzenie mniej specyficznych komponentów.

![UXUI Design Zoptymalizowany Manual Book - Chris Badura](https://s3.eu-central-1.amazonaws.com/jakubgania.io-blog-data/15-02-2020-uxui-design-zoptymalizowany/book-4.jpg)

Poza wieloma sentencjami i cytatami jedna myśl bardzo mi się spodobała. Może to taka 'oczywista oczywistość' ale :

&nbsp;&nbsp;

*"Nie istnieją produkty skończone. Trzeba nad nimi stale pracować i wciąż je usprawniać. Produkty skończone to tylko te wycofane już z rynku."*

&nbsp;&nbsp;

Proste a prawdziwe :O.

Warto jeszcze nadmienić, że wraz z tą książką można kupić drugą tzw. Workshop Book od tego samego autora. W książce tej znajdują się materiały do wykonania części zadań z Manual Booka.

![UXUI Design Zoptymalizowany Manual Book - Chris Badura](https://s3.eu-central-1.amazonaws.com/jakubgania.io-blog-data/15-02-2020-uxui-design-zoptymalizowany/workshop-book.jpg)

###### Podziękowania dla autora za udostępnienie powyższej grafiki.

[UXUI Design Zoptymalizowany Workshop Book](https://helion.pl/ksiazki/uxui-design-zoptymalizowany-workshop-book-chris-badura,deszop.htm#format/d)

Z książki wyniosłem dużo ciekawej wiedzy, wiele pojęć oraz zasad, których nie znałem wcześniej. Książka jest bardzo estetyczna, zawiera kolorowe grafiki, przez co całość wygląda naprawdę atrakcyjnie.
Jej odbiór jest bardzo przyjemny ze względu na narrację autora, który fajnie w niej opowiada o wszystkim, często zwracając się w jakiś sposób do czytelnika. Na pewno przeczytam
tą książkę jeszcze raz za jakiś czas, aby sobie utrwalić wiedzę jaka jest w niej zawarta :blue_book:.
