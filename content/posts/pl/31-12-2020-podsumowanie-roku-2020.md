---
title: Podsumowanie roku 2020
creationDate: 31-12-2020 19:44
description: Podsumowanie roku 2020 i plany na rok 2021.
keywords: rok 2020, stary rok, nowy rok, mijający rok, podsumowanie, post
thumbnail: 'https://s3.eu-central-1.amazonaws.com/jakubgania.io-blog-data/31-12-2020-podsumowanie-roku-2020/thumbnail.jpg'
topImageSrc: 'https://s3.eu-central-1.amazonaws.com/jakubgania.io-blog-data/31-12-2020-podsumowanie-roku-2020/top-image.jpg'
topImageAlt: Nowy rok 2021
index: 26
---

### Rok 2020

Kolejny rok kończy się już za kilka godzin. Był to rok zdecydowanie inny niż wiele poprzednich.
Powodem takiej sytuacji jest oczywiście nieustannie panująca epidemia. Ten rok diametralnie zmienił
świat, panującą rzeczywistość oraz funkcjonowanie ludzi na całym świecie. Wiele obszarów życia takich
jak: nauczanie i całe szkolnictwo, praca typowo biurowa, praca związana z podróżowaniem,
praca związana z bezpośrednim kontaktem z drugim człowiekiem, czy cała służba zdrowia i wiele innych
dziedzin, których nie sposób wymienić - wszystko weszło na nowe tory funkcjonowania.
Olbrzymia część spraw codziennych przeniosła się do sieci. Praktycznie każda osoba odczuła skutki tego,
co się dzieje już od wielu miesięcy. Dla niektórych była to zmiana związana ze zdalnym nauczaniem,
dla innych było to zaprzestanie podróżowania w codziennej rutynie do biura, a dla jeszcze innych
utrata bliskiej osoby w związku z zachorowaniem.

Temat związany z koronawirusem na pewno będzie głównym tematem jeszcze przez wiele miesięcy. Informacji
każdego dnia jest na tyle dużo, że nie sposób jest być z nimi na bieżąco. To nowe reguły, a to nowe
obostrzenia, tematy związane ze szczepionkami, różne liczby zarażeń, upadające gałęzie gospodarki, nowe mutacje
i tak dalej i tak dalej. Takie nastąpiły czasy.

Pomimo takich negatywnych informacji codziennie docierających do każdego z nas, nadal występują różne pozytywne
sytuacje czy wydarzenia.

To po słowie wstępnym na początek, tak jak w poście z tamtego roku, lista postów napisanych w 2020 roku:

- [Marzec - podsumowanie](/post/06-04-2020-marzec-podsumowanie)
- [Koronawirus w świecie IT](/post/01-04-2020-koronawirus-w-swiecie-it)
- [Informacje o nadchodzącym frameworku Vue.js 3](/post/29-03-2020-informacje-o-nadchodzacym-frameworku-vuejs-3)
- [Luty - podsumowanie](/post/27-03-2020-luty-podsumowanie)
- [Meetup ng-wroclaw #33](/post/11-03-2020-meetup-ng-wroclaw-33)
- [Programista na rozmowie kwalifikacyjnej](/post/03-03-2020-programista-na-rozmowie-kwalifikacyjnej)
- [Styczeń - podsumowanie](/post/19-02-2020-styczen-podsumowanie)
- [UXUI Design Zoptymalizowany - Manual Book](/post/15-02-2020-uxui-design-zoptymalizowany)

Było to zaledwie 8 postów przez cały rok. Biorąc pod uwagę rok wcześniejszy, gdzie było to 15 postów -
to niewiele. Faktycznie tak się stało, ponieważ ostatni post jaki napisałem był w kwietniu ... 
Niestety od kwietnia do końca roku nie napisałem nic nowego.

Poza blogiem i postami udało mi się napisać oraz obronić pracę magisterską, co było dla mnie najważniejszą
sprawą. Udało mi się również zakończyć studia podyplomowe i zaliczyć egzamin końcowy. Oczywiście
obrona pracy magisterskiej i zaliczenie studiów podyplomowych odbywało się zdalnie, co również było
(jakby to określić) innym, ciekawo-dziwnym przeżyciem. No ale takie nastały czasy.
Właściwie o tych osiągnięciach chciałem stworzyć już dawno temu post. Być może taki w końcu stworzę w
najbliższych tygodniach nowego roku.

### Plany z roku 2020

To właściwie ile planów zrealizowałem z roku 2020, które wypisałem w poście rok temu ?

Post do wglądu:
[Podsumowanie roku 2019 i plany na rok 2020](/post/08-01-2020-podsumowanie-roku-2019-i-plany-na-rok-2020)

#### 1 - realizowanie nowych projektów

Trochę w tej kwestii się działo, chociaż nie tyle ile sobie wyobrażałem, że będę robił, ale też nie jakoś
super mało.

#### 2 - poznawanie nowych technologii

Pod tym względem jestem w miarę zadowolony, ponieważ udało mi się wgłębić bardziej w takie zagadnienia
jak:

- AWS
- cloud
- Nuxt.js
- GraphQl
- Blue/Green Deployment
- tworzenie skryptów w bashu
- Next.js

Oraz do tego trochę innych drobnych tematów.

#### 3 - testowanie kodu

Niestety z tym zagadnieniem nie udało mi się bardziej zapoznać, chociaż przez pewien czas czytałem o tym.

#### 4 - algorytmika

Nieznacznie poruszyłem to zagadnienie, ale również nie na tyle ile chciałem początkowo.

#### 5 - dalszy rozwój strony i bloga

Tu właściwie działo się dużo, ponieważ strona została przepisana całkowicie od nowa. Postów pojawiło się
nie za dużo, ale również nie jakoś mało. Cały dedykowany post na ten temat również się pojawi.

#### 6 - napisanie pracy magisterskiej

To zadanie, a zarazem plan udało się zrealizować w 100%. Praca została stworzona, opracowana, napisana i obroniona.

#### 7 - więcej sportu

To udało się zrealizować, ale ... w niewielkim procencie, ponieważ tylko w ostatnie miesiące roku uprawiałem
regularnie sport.

#### 8 - więcej książek

To właściwie nie udało się w ogóle. Olbrzymią część czasu czytałem - owszem ale, dokumentacje i artykuły
w sieci.

#### 9 - znalezienie nowej pracy

Pracy nowej nie znalazłem, ponieważ przestałem jej poszukiwać ze względu na wyjazd.


Nie było może idealnie, ale z drugiej strony nie było też wszystko źle. Zawsze można stwierdzić coś
w stylu "a mogłem zrobić więcej tego i tamtego". Na pewno w przyszłym roku będę realizował dalej koncepcje
i założenia, które są dla mnie ważne.

### Plany na rok 2021

Jeśli chodzi o plany na nowy rok to nie mam jakiejś potężnej listy rzeczy, które będę planował robić.
Część oczywiście będzie się pokrywać z planami z poprzedniego roku.

- realizacja nowych projektów
- poznawanie nowych technologii
- rozwój bloga
- rozwój kanału na YouTube
- więcej sportu
- nauka języka niemieckiego oraz angielskiego

Właściwie takie kwestie jak: tworzenie nowych projektów, poznawanie technologii i czytanie wielu książek
będzie zawsze konieczne, ale niech to widnieje na liście, jako oczywiste kwestie do spełnienia.

Właściwie jedną z nowości dla mnie w tym roku było skromne rozpoczęcie nagrywania różnej długości
filmików na YouTube. Nie są to profesjonalne produkcje, właściwie cały czas eksperymentuję
z ustawieniami wszystkich parametrów nagrywania, renderowania, światła itp... Głównym celem tego jest
dokumentowanie własnych postępów i projektów. Z nagrywaniem tego typu materiałów jest trochę problemów,
ale to też temat na inny wpis.

### Zdjecia

Poniżej kilka zdjęć z mijającego roku.