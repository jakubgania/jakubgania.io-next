---
title: 'ITCorner Tech Meetup #5 Jak zostać dobrym seniorem w IT ?'
creationDate: 29-11-2019 00:14
description: 'Nie raz zastanawiałem się, lub właściwie bardziej starałem się zdefiniować kim tak naprawdę jest senior developer, jakie on posiada cechy, co go wyróżnia od mida czy juniora.'
keywords: itcorner, meetup, tech, sernior, it, wrocław
thumbnail: 'https://s3.eu-central-1.amazonaws.com/jakubgania.io-blog-data/30-11-2019-itcorner-tech-meetup-5-jak-zostac-dobrym-seniorem-w-it/thumbnail.jpg'
topImageSrc: 'https://s3.eu-central-1.amazonaws.com/jakubgania.io-blog-data/30-11-2019-itcorner-tech-meetup-5-jak-zostac-dobrym-seniorem-w-it/top-image.jpg'
topImageAlt: ''
imageDescription: Zdjęcie - wykonanie własne
index: 10
---

Nie raz zastanawiałem się, lub właściwie bardziej starałem się zdefiniować
kim tak naprawdę jest senior developer, jakie on posiada cechy, co go wyróżnia od
mida czy juniora. W internecie jest oczywiście trochę artykułów poruszających
taką lub podobną tematykę. Jednak gdy zobaczyłem, że w ramach grupy ITCorner
Tech Meetup będzie organizownay meetup w całości poświęcony tematowi seniorów w IT,
bez chwili zastanowienia postanowiłem się na niego zapisać. Sam meetup odbył się
w poniedziałek 25 listopada o 17:30.

CodeGrip.SOLID

Przyznam, że czegoś takiego jeszcze nie widziałem :D. Bardzo oryginalne.
W środku są cukierki na styl tic tac'ów.

![CodeGrip.SOLID](https://s3.eu-central-1.amazonaws.com/jakubgania.io-blog-data/30-11-2019-itcorner-tech-meetup-5-jak-zostac-dobrym-seniorem-w-it/code-grip-solid.jpg)


**UWAGA!** Ten post nie będzie pięknym płynnym i
przede wszystkim spójnym ciągiem tekstu. Cała treść powstała na bazie moich
notatek i tego co zapamiętałem, dlatego jest wiele zdań napisanych tak po prostu,
jako zapamiętana myśl czy notatka jednak czytając całość, każdy powinien zrozumieć
sens wszystkiego i co do czego nawiązuje. Pierwszy raz na meetupie równolegle
słuchałem i robiłem notatki w miarę możliwości.

### ITCorner Tech Meetup

![ITCorner Tech Meetup](https://s3.eu-central-1.amazonaws.com/jakubgania.io-blog-data/30-11-2019-itcorner-tech-meetup-5-jak-zostac-dobrym-seniorem-w-it/it-corner.jpg)

Jest to grupa obecnie licząca 1076 członków.
Grupa dostępna na [meetup.com](https://www.meetup.com/ITCorner-Tech-Meetup/).
Członkowie tej grupy oraz firmy w których oni pracują, organizują różne tematycznie
meetupy. Natomiast [ITCorner](https://itcorner.org.pl/en/) to dolnośląski klaster
zrzeszający około 60 firm technologicznych.

Jest to świetna inicjatywa, ponieważ można uczestniczyć w prezentacjach, gdzie
wypowiadają się ludzie z różnych firm z różnym doświadczeniem i wiedzą.

### Jak zostać dobrym seniorem ?

Taka była główna tematyka tego spotkania. Było w sumie 4 prelegentów i każdy
omawiał inny temat.

- Quo vadis, Programmer? - Michał Kurzeja, CTO w Accesto
- Modelowanie rozwoju drogą do roli Seniora, Łukasz Sutuła, Architekt Oprogramowania w Unity Group
- Kto to jest “senior developer”?, Wojciech M. Gańcza, C++ Senior Software Developer w VM.PL Software House
- Senior vs. DX, Maciej Stasiełuk, CTO/Software Architect w Vazco

### Pierwsza prezentacja

![Jak zostać dobrym seniorem](https://s3.eu-central-1.amazonaws.com/jakubgania.io-blog-data/30-11-2019-itcorner-tech-meetup-5-jak-zostac-dobrym-seniorem-w-it/jak-zostac-seniorem.jpg)

Pierwsza z prezentacji została dedykowama dla juniorów i midów.
Czyli jak zostać dobrym seniorem. Opowiedzi były mniej wiecej takie, że senior
to właściwie wręcz 'rzemieślnik', osoba z której zarówno biznes jest zadowolony
oraz członkowie zespołu chętnie z nim pracują. To człowiek, który potrafi
dzięki swojej wiedzy i doświadczeniu rozwiązać wiele problemów.

Ale senior to nie tylko długi czas w danej technologii.

W dążeniu do stopnia seniora trzeba przemyśleć karierę i jej rozwój.
Należy rozwijać odpowiednie skille. Często ludzie młodzi myślą, że od razu trzeba
umieć najnowsze, najbardziej hype'owane technologie jakie obecnie są na rynku.

Ważna jest wartość biznesowa w projekcie tzn. programista ma rozwiązywać problem
lub ogólnie problemy, a nie tylko dostarczać linijki kodu.

Oczywiście umiejętności miękkie mogą być ok, kiedy rozwijamy się w kierunku np.
managera czy product ownera.

**Suma projektów buduje karierę i doświadczenie.**

Powinno starać się stosować możliwie proste rozwiązania tzn. najprostsze na sam
początek a następnie w miarę potrzeb rozwijać je z czasem i udoskonalać.
Junior zazwyczaj lub nie zawsze jest w stanie poradzić sobie z dużym zadaniem ze
względu na brak rozbicia go na pomniejsze problemy. Złożone zadania trzeba dzielić
krok po kroku.

**Znaj podstawy**

Czyli za nim weźmiemy się za 'grube' technologie, należy się upewnić, że znamy
wystarczająco dobrze podstawy.

Następnie było omówione zagadnienie jakim jest model T. Nie znałem tej koncepcji i
wcześniej w sumie nawet o niej nie słyszałem. Nie potrafię tego opisać ale
znalazłem artykuł - [kompetencje-analityka](https://analizawymagan.pl/kompetencje-analityka/)
opisujący te zgadnienie. Warto zobaczyć, ja sam też na pewno w wolnej chwili
jeszcze będę to analizował. Ogólnie należy starać się rozwijać trochę szerzej a
nie tylko w wąskiej specjalizacji.

**Dziel się wiedzą**

Również ważnym aspektem jest dzielenie się wiedzą na różne sposoby. Chodzi tutaj
o proces przekazywania wiedzy, dzięki któremu nam jako osobie tłumaczącej komuś
jakieś zgadnienia o wiele lepiej udaje się zrozumieć dany temat właśnie przez to,
że musimy go na tyle zrozumieć żeby o nim opowiadać.

I ogólnie nie powinno zajmować się tylko tym co jest obecnie najmodniejsze,
najbardziej nowoczesne i najbardziej reklamowane.

*Prawdziwa wiedza to znajomość przyczyn*
**Arystoteles**

### Druga prezentacja

![Modelowanie rozwoju](https://s3.eu-central-1.amazonaws.com/jakubgania.io-blog-data/30-11-2019-itcorner-tech-meetup-5-jak-zostac-dobrym-seniorem-w-it/modelowanie-rozwoju.jpg)

To była prezentacja o modelowaniu rozwoju. Miała ona na celu przedstawienie, jak
w świadomy sposób pokierować własnym rozwojem aby stać się seniorem w IT.
Były pokazane różne fazy rozwoju z różnymi etapami.

4 fazy kompetencji tzn.

- nieświadoma niekompetencja
- świadoma niekompetencja
- świadoma kompetencja
- nieświadoma kompetencja

**Rozwój to przede wszystkim poświęcony czas**

I to jest całkowita prawda, ponieważ już z własnego, chociaż niewielkiego doświadczenia
widzę i czuję, że naprawdę (w moim przypadku programowanie) to jest coś w czym
trzeba bardzo dużo siedzieć i być przede wszystkim bardzo zdeterminowanym żeby
zaobserwować jakieś rezultaty.

Oczywiście na procesy rozwojowe ma też wpływ otocznie w jakim jesteśmy.
Czyli kiedy jest sytuacja, w której jesteśmy otoczeni ludźmi bardziej
doświadczonymi od nas, to mamy dobre warunki ku temu, żeby nasza wiedza szła do góry.
Jednak kiedy jesteśmy najmądrzejsi w danym pokoju, pokój ten należy zmienić
(dobry tekst ale też prawda).

Czasami trzeba zrobić krok do tyłu. Może nie jesteśmy w odpowiednim obszarze, może
nie do końca dana technologia jest dla nas, może jakieś trendy się pozmieniały.

**Rozwój to aspekt rzeczywistosci**

Można sobie stworzyć mapę z obaszarami i kierunkami do rozwoju, szczegółową,
opisaną. Bardzo fajna koncepcja, której też nie byłem świadomy.

### Trzecia prezentacja

![Kim jest senior developer](https://s3.eu-central-1.amazonaws.com/jakubgania.io-blog-data/30-11-2019-itcorner-tech-meetup-5-jak-zostac-dobrym-seniorem-w-it/kim-jest-senior-developer.jpg)

Czyli kim jest senior developer ? Kto to właściwie jest ?
Czy aby na pewno jest to osoba która :

- ma duże doświadczenie w danej dziedzinie, i jak to się ma do IT które idzie tak szybko do przodu ?
- pracuje x lat jako programista np. 5, 10 i więcej ?
- potrafi samodzielnie rozwiązać dany problem programistyczny ?
- pisze tak zaawansowany kod że nikt go nie rozumie ?
- mieszka w hiszpani (señior) :D ... ?

Propozycja definicji rekurencyjnej :

*Senior developer to ktoś, kogo inni senior developerzy uważają za seniora.*

I tak raczej tylko inni seniorzy rekrutują seniora i sprawdzają jego wiedzę
techniczną.

Osoby mniej doświadczone, zaczynają pisać bardziej złożony kod naśladując osoby
doświadczone.

Dla pracodawcy, senior to osoba bardziej doświadczona niż pozostałe.

Dobry pracownik branży IT :

- osoba samodzielnie myśląca
- umie dopasować się do wymagań
- dobrze współpracuje w zespole
- zdolny do rozwiązywania problemów międzyludzkich
- mentor dla młodszych stażem

**Umiejętności indywidualne to nie wszystko**

Zazwyczaj z punktu widzenia pracodawcy, istotny jest zespół a nie pojedyncze osoby.
Panuje również hierarchia czyli rozróżniamy poziomy - od juniora do seniora.
Grupa seniorów jako zespół też nie do końca ma sens, ponieważ nie szkoli nowych
ludzi. Ale ma taką zaletę, że seniorzy mogą ze sobą konsultować różne rozwiązania
i wybierać te najbardziej optymalne.

Senior developer to jest doświadczony członek zespołu zarówno technicznie jak
i w relacjach międzyludzkich.

*Jesteśmy neuronami w zespole* - bardzo ciekawe spojrzenie

Praca seniora ma już charakter bardziej koncepcyjny lub architektoniczny.

Typowy projekt to jest około dwóch lat (tak średnio - wiadomo) od projektu do
kodowania i pierwszego releasu. Sam projekt jest zazwyczaj rozwijany bez końca,
czyli dochodzą kolejne funkcjonalności, łatanie błędów, updatey.

Scrum master pilnuje tylko, żeby projekt szedł do przodu - on nie jest do zarządznia
zespołem.


### Czwarta prezentacja

DX - developer experience

Maciej Stadiełuk - CTO w firmie [vazco.eu](https://www.vazco.eu/)

Brak definicji w wikipedii.

Ale definicję można określić jako : połączenie wszystkich wrażeń i odczuć kiedy
programujemy. W kontekście emocji, wrażeń i przeżyć.

Było również porównanie że DX to tak jak UX tylko dla developera.

Bierze się to z tego, z czym mamy na co dzień doświadczenie, czyli dana technologia
lub też hardware.

Występują różne problemy a programista chce po prostu robić coś twórczego.

Bywa czasami też tak, że projekt i ogólnie cały codebase jest np. stary, dziwnie
zaprojektowany, zaniedbany i zły ale sami ludzie w projekcie są w porządku.

Kto właściwie powinien dbać o DX ?

W zespole tak naprawdę każdy powinien tego pilnować, od juniora do seniora.
Ale również ludzie, którzy tworzą różne rozwiązania i narzędzia dla developerów.

Kilka propozycji jak można to polepszyć :

- należy przemyśleć cały proces deploymentu
- należy postarać się aby build time się skrócił czyli proces budowania/kompilowania projektu
- postarać się by np. w projekcie był
[HMR](https://webpack.js.org/concepts/hot-module-replacement/) (Hot Module Replacement)
- dążyć do automatyzacji różnych procesów (to jest obecnie zagadnienie bardzo na czasie)
- można roważyć własne [CLI](https://en.wikipedia.org/wiki/Command-line_interface)
przy bardzo rozbudowanych projektach i środowiskach - ale wiadomo nie pod każdy
projekt bo to overkill

Takich propozycji może być o wiele wiele więcej jednak nie sposób wszystko wymienić.
Chodzi tutaj o to żeby nakierować na dany temat i potem już te wszystkie aspekty
samemu przeanalizować.

Dokumentacja - bardzo ważna sprawa

Nawet zwykły doc w stylu how to - jak rozwiązać dany problem, jak coś zrobić.
Można jakieś zagadnienie spisać w formie ciekawostki lub historyjki.

Warto udzielać się na [Stack Overflow](https://stackoverflow.com/)

Ogólnie co do tematu związanego z code style - warto stosować takie narzędzia jak
np. [Prettier](https://prettier.io/), [ESLint](https://eslint.org/)

Sprytny kod czyli 'clever code' - nie zawsze wartko spalać się nad
jednolinijkowcami. Przesadnie mądry kod wcale nie jest lepszy, pomimo naszego ego.
Nie jest czytelny dla osób wchodzących do projektu w tym dla osób na poziomie
juniorskim.

Ulubione [IDE](https://en.wikipedia.org/wiki/Integrated_development_environment)

Należy znaleźć swoje ulubione IDE i znać je najlepiej jak się da, do granic możliwości.
W przypadku braku bardzo dobrej znajomości IDE, jest się po prostu gorszym developerem.
No i warto transferować tą wiedzę, wymieniać się nią, pokazywać ciekawe ustawienia
i możliwości.

Nie warto ignorować warningów lub całej wręcz listy warningów.
Temporary solutions - to może być droga do nikąd.
Można utworzyć plik z brzydkimi rozwiązaniami i traktować jako dług technologiczny,
jednak wtedy mamy w jednym miejscu scentralizowane rzeczy, które trzeba będzie
jakoś poprawić. 

Inne porady :

- warto zadbać o to by nowa osoba mogła łatwo wystartować w projekcie
- dockerize when possible
- [CI/CD](https://en.wikipedia.org/wiki/CI/CD) jeśli się da
- postarać się, żeby dług technologiczny był jak najniższy
- wymiana wiedzy, wspólna analiza problemów

### Panel dyskusyjny

Ostatnim etapem był panel dyskusyjny,w którym prelegenci odpowiadali na różne
pytania od słuchaczy.

Jednym z pytań było to, gdzie najczęściej szukają oni wiedzy lub odpowiedzi na
pytania.

- konferencje
- koledzy
- media
- społeczność (np. community danej technologii)
- twitter
- google
- rozmowa z innymi developerami
- newslettery
- wykop
- blogi
- grupy facebookowe
- audiobooki
- podcasty

W swoich odpowiedziach opowiadali oni, że czasami widzę zdobywają po prostu
jadąc gdzieś dłuży czas komunikacją miejską, czasami na siłowni a czasami w pracy
muszą zagłębić jakiś temat żeby zrealizować zadanie. A czasami kiedy jest to
możliwe więcej działają podczas weekendów. 

Jedno z ostatnich pytań było związane z tym, czy np. ilość deplymentów czy releaseów
jest wyznacznikiem wydajności zespołu.

Czy deployment jest dobrą metryką ? To zależy.
To zależy od charakteru projektu i po prostu tego jak często trzeba wydawać nową
wersję.

### Pizza && networking

Cały meetup był naprawdę fajny i ciekawy. Pokazał mi on jak zagadnienie senior developera
postrzegają ludzie będący już nim lub w ogóle prowadzący własne firmy.
Oczywiście potem była pizza i luźne niekończące się rozmowy.