---
title: 'Meetup - ng-wroclaw #32'
creationDate: 18-12-2019 00:04
description: 'Już prawie trzy tygodnie temu odbył się kolejny meetup grupy Angular Wrocław. Jest to grupa poświęcona jak sama nazwa wskazuje, głównie technologii Angular ale i nie tylko, ponieważ na meetupach były nieraz poruszane inne tematy dla web developerów.'
keywords: meetup, wrocław, angular, pgs
thumbnail: 'https://s3.eu-central-1.amazonaws.com/jakubgania.io-blog-data/18-12-2019-meetup-ng-wroclaw-32/thumbnail.jpg'
topImageSrc: 'https://s3.eu-central-1.amazonaws.com/jakubgania.io-blog-data/18-12-2019-meetup-ng-wroclaw-32/top-image.jpg'
topImageAlt: 'PGS Software - Wrocław'
imageDescription: Zdjęcie - wykonanie własne
index: 14
---

Już prawie trzy tygodnie temu odbył się kolejny meetup grupy
[Angular Wrocław](https://www.meetup.com/AngularJS-Wroc%C5%82aw). Jest to grupa
poświęcona jak sama nazwa wskazuje, głównie technologii Angular ale i nie tylko,
ponieważ na meetupach były nieraz poruszane inne tematy dla web developerów.
W chwili pisania postu grupa liczy 1310 osób, meetupy są zazwyczaj organizowane
co miesiąc w biurze firmy [PGS Software](https://www.pgs-soft.com/) mieszczącej
się w budynku galerii Wroclavia - we Wrocławiu. Na meetupach oragnizowanych przez
tą grupę byłem już wielokrotnie w tym roku i zawsze kiedy tylko mogę a jest
organizowany kolejny meetupa z tej serii to na niego idę. Zawsze są ciekawe tematy
a organizacja jest na bardzo wysokim poziomie. Prelegentami są nie tylko programiści
czy w ogóle pracownicy firmy PGS ale również często jest to osoba z innej firmy,
innego miasta czy innego kraju.

![PGS Software - Meetup](https://s3.eu-central-1.amazonaws.com/jakubgania.io-blog-data/18-12-2019-meetup-ng-wroclaw-32/pgs.jpg)

### The secrets behind Angular's lightning speed

Pierwszą prezentację poprowadził Max Koretskyi - [@maxkoretskyi](https://twitter.com/maxkoretskyi).
Wspiera on różne projekty takie jak np. Angular czy React, a na githubie ma wiele
różnych repozytoriów [github.com/maximusk](https://github.com/maximusk). Prowadzi
również blog - [indepth.dev](https://indepth.dev/). Prezentacja jak sama nazwa
wskazuje była o szybkości Angulara. Właściwie cała prezentacja była bardzo
techniczna i zaawansowana jak dla mnie, ponieważ Max starał się przybliżyć
działanie Angulara od samego spodu. Porównywał on również w swojej prezentacji
to, jak technicznie realizowany jest Angular i React. W ogólnym rozrachunku
całe technikalia sprowadziły się w ogóle do tego, w jaki sposób JavaScript realizuje
swoje mechanizmy jako język programowania i co z czego wynika. Jednak tak jak
napisałem nie jestem w stanie przytoczyć więcej szczegółów prezentacji, bo była ona
dla mnie dosyć skomplikowana jednak bardzo ciekawa.

Na pewno do tego typu prezentacji przyda się dogłębnie przeanalizować kilka tego
typu artykułów i zrozumieć je dobrze -
[JavaScript Engine](https://dev.to/lydiahallie/javascript-visualized-the-javascript-engine-4cdf).

### Storybook - implementacja w komercyjnym projekcie

Druga prezentacja. Prowadził ją [Marcin Mirecki](https://www.linkedin.com/in/marcin-mirecki-8747718b/),
który jak wynika z danych na profilu Linkedin jest frontend developerem w firmie
PGS Software. Na tą prezentację bardzo czekałem ponieważ, była o Storybooku. Jest
to narzędzie, które kojarzę od jakiegoś czasu, chociaż nie miałem okazji jeszcze
wykorzystać w jakimkolwiek projekcie. Storybook jest powszechnie wykorzystywnay
przez developerów, a repozytorium na [github](https://github.com/storybookjs/storybook)
cały czas żyje, i releasy czy jakieś poprawki wychodzą wręcz codziennie.
Marcin oczywiście opowiedział trochę o samym [Storybooku](https://storybook.js.org)
jako narzędziu i przeznaczeniu. Jest to open-sourcowe narzędzie wspomagające
tworzenie komponentów UI w różnych technologiach w tym oczywiście jest wsparcie
dla Angular, React, Vue. Marcin opowiadał o doświadczeniach na bazie projektu,
w którym wykorzystano Stoorybooka. Opowiedział m.in. że Stoorybook pomagał lepiej
zarządzać komponentami i łatwiej było się zorganizować w ramach całego projektu,
który oczywiście z czasem się powiększał. Jedną z zalet również było to że, dwa
różne teamy developerów były w stanie lepiej połapać się w logice i strukturze
komponentów. Pokazał on kilka przykładowych komponentów i opowiedział jak w
projekcie podchodzono do projektowania większych komponentów z mniejszych częśći
składowych - czyli komponentów, które nazywamy komponentami atomowymi.

### Pizza + Networking

Oczywiście ostatnim elementem wielu meetupuów jest pizza && networking i tak też
jest w tym przypadku. Ponieważ meetup odbywa się w już wręcz legendarnej ;d 'kuchni' -
gdzie tak naprawdę jest to strefa wypoczynkowo-relaksacyjna + kuchnia + miejsce ze
stolikami i krzesłami gdzie można usiąść i gdzie znajduje się rzutnik na prezentacje.
Jest to bardzo duże pomieszczenie. Można sobie usiąść przy gigantycznym stole, zjeść
pizzę i nie tylko, oraz poznać ciekawe osoby i porozmawiać z prelegentami, którzy
zawsze chętnie odpowiadają na wszelkie pytania i wątpliwości odnośnie swoich
prezentacji. Sam również zamieniłem kilka zdań na temat Storybooka z Marcinem i
zamierzam również w końcu wykrzosytać te narzędzie w swoim następnym projekcie,
który za jakiś czas opiszę oczywiście na łamach swojego bloga.

Warto jeszcze nadmienić, że na każdym meetupie losowane są dwie licencje na produkty
firmy [Jet Brains](https://en.wikipedia.org/wiki/JetBrains), oraz można poczęstować
się różnymi ciekawymi naklejkami.

![PGS Software - Stickers, NG, Jet Brains, Angular Wrocław, ngVikings, Ionic, Kotlin, Angular](https://s3.eu-central-1.amazonaws.com/jakubgania.io-blog-data/18-12-2019-meetup-ng-wroclaw-32/pgs-stickers.jpg)

Dostępny jest również kanał na Youtube - [Angular Wroclaw](https://www.youtube.com/channel/UCRifHGV65iEi3ElmejaMtYQ/videos),
ale obecnie są na nim tylko dwa nagrania z meetupów - ostatnie sprzed 10 miesięcy.
